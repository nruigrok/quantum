DWDD University weer open! 
AD/Algemeen Dagblad
16 november 2012 vrijdag
Copyright 2012 AD NieuwsMedia BV All Rights Reserved

Section: Algemeen Dagblad - Media; Blz. 29
Length: 600 words
Byline: matthijs albers 
Body

Voor de tweede keer opent de DWDD University vanavond haar deuren. Ditmaal zal hoogleraar Robbert Dijkgraaf zijn toehoorders meevoeren naar de wondere wereld van de kleinste materie op aarde. Met verbluffend resultaat.  De professor gaat goochelen.  
Het succesvolle VARA-programma De Wereld Draait Door heeft er een zogenaamd Spin Office bij gekregen. Een aparte afdeling waar (inderdaad) spin-offs van het programma worden geboren, ontwikkeld en geproduceerd.
De ideeënfabriek is verantwoordelijk voor projecten als de DWDD Recordings en DWDD University. Vanavond opent dat laatste instituut voor de tweede maal haar deuren. Opnieuw is het professor Robbert Dijkgraaf (52) die de tv-kijker meeneemt op een strooptocht door de wondere wereld van de natuurkunde.
,,Voor ons voelt het alsof we een tweede boek uitbrengen nadat de eerste een bestseller was,   vertelt eindredactrice Patricia Greven (37). ,,Het eerste college met de titel De Oerknal werd door meer dan een miljoen mensen bekeken. Uiteraard proberen we dat succes te evenaren of zelfs te overtreffen. Dit door een zo breed mogelijk publiek te boeien.  
,,Natuurlijk moet het niet onbegrijpelijk worden, maar we hebben het wel over een universiteit. We willen kijkers iets bijbrengen. Eigenlijk zijn we intern onze eigen proefpersonen. We gaan er vanuit dat als wij het begrijpen, dit voor het grootste deel van 
DWDD University weer open! 
Nederland geldt. Ook houd ik altijd Matthijs (van Nieuwkerk-red.) in mijn achterhoofd. Een ontwikkeld persoon met een brede interesse, maar weer geen beta-man.  
Voor het tweede college is uitgeweken naar een nieuwe ruimte. ,,De vorige keer konden er driehonderd mensen naar binnen, ditmaal duizend. Daarbij heeft deze ruimte meer ronde vormen. Omdat de professor het onder meer heeft over elementen als moleculen en atomen is dat voor het beeld heel mooi. Robbert Dijkgraaf staat middenin de zaal met aan alle kanten een muur aan publiek om zich heen, dat is heel spannend.  
In de inmiddels uitverkochte zaal zal een college worden gegeven over  Het Allerkleinste.  Op de  premièreavond  van de DWDD University keek men met de docent vanuit de mens naar het grootse heelal, en hoe de oerknal daar haar werk deed. Nu kijken we vanuit de mens naar de kleinste materie aanwezig op aarde. ,,Een mens bestaat uit cellen. Die bestaan weer uit moleculen, die op hun beurt zijn opgebouwd uit atomen. Die kun je vervolgens opsplitsen in atoomkernen. Als je die weer splitst kom je bij de elementaire deeltjes en zijn we bij de kwantummechanica beland. Daarmee ook meteen bij het Higgsmechanisme, waar deze zomer zoveel publiciteit over was. Alles wat wij benoemen op het gebied van tijd en afstand is op kwantummechanica gebaseerd. Dat allerkleinste kan enorme gevolgen hebben.  
In het college van vanavond zullen de nodige verbluffende zaken de revue passeren. Robbert Dijkgraaf sprak in een eerder stadium zelfs over kwantum-theater.
Patricia Greven weet waarom. ,,Uiteraard zijn wij al langer met deze materie bezig, maar toen wij alles voor het eerst hoorden en zagen hebben we ook onze momenten van verbazing en vertwijfeling gehad. Het is bijzonder boeiend. Zonder al teveel te verklappen: de professor gaat zelfs goochelen. Er zit een bijzonder changement in dat weer alles te maken heeft met de allerkleinste materie op aarde. Die elementaire deeltjes kunnen dwars door een muur heen, en ja hoor: één deeltje kan op twee plekken tegelijkertijd zijn.  
DWDD University presenteert: Het Allerkleinste met Robbert Dijkgraaf. 20.25 uur, Nederland 3
Professor Robbert Dijkgraaf gaat goochelen
 Natuurlijk moet het niet onbegrijpelijk worden  
Graphic

 
Professor Robbert Dijkgraaf laat de kijkers vanavond de kleinste materie op aarde zien. foto vara | 
Page 2 of 3
DWDD University weer open! 
Classification

Language: DUTCH; NEDERLANDS
Publication-Type: Krant
Journal Code: ADNL
Subject: Physics (94%); Educational Institution Employees (82%)
Load-Date: November 15, 2012

End of Document
Page 3 of 3
