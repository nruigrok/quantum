Bestaan Majoranadeeltjes  aangetoond
NRC Handelsblad
31 december 2012 maandag
Copyright 2012 NRC Media B.V. All Rights Reserved

Section: Wetenschap
Length: 154 words
Body

Dankzij de ontdekking van Majoranadeeltjes, dit voorjaar in de Delftse groep van fysicus Leo Kouwenhoven, staat de quantumcomputer over een aantal jaar misschien ook in het rijtje producten  die we met de grootste vanzelfsprekendheid gebruiken, terwijl niemand de quantummechanica  snapt waaruit ze zijn voortgekomen: mobieltjes, laptops en alles waar verder een chip in zit.  Majoranadeeltjes zijn  tegelijk zichzelf en hun eigen antideeltje. Het maakt ze  even raadselachtig als de man die hun bestaan voorspelde:  de Italiaanse fysicus Ettore Majorana, die zijn ideeën het liefst op kladpapier  en  bierviltjes krabbelde  en die in 1938 spoorloos verdween. Kouwenhoven en collega's riepen de deeltjes  tevoorschijn in een ragfijn nanodraadje. Eigenlijk troffen ze samengestelde deeltjes aan, die uit  duizenden elektronen bestonden. Maar collectief gedroegen die zich als  Majorana's, en daarmee valt te quantumrekenen. (MvdH)
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Physics (94%); Standards + Measurements (69%)
Bestaan Majoranadeeltjes  aangetoond
Industry: Computing + Information Technology (82%)
Load-Date: December 31, 2012

End of Document
Page 2 of 2
