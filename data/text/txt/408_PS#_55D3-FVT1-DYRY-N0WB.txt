Onderzoekers
AD/Algemeen Dagblad
13 april 2012 vrijdag
Copyright 2012 AD NieuwsMedia BV All Rights Reserved

Section: Algemeen Dagblad - Nieuwsdienst; Blz. 6
Length: 196 words
Body

DELFT Nanowetenschappers van de TU Delft zijn er in geslaagd om een nieuw deeltje te detecteren. Dat schreef het toonaangevende wetenschapsblad Science gisteren.
Het bestaan van dit zogenoemde Majorana-deeltje werd al sinds de jaren  30 van de vorige eeuw vermoed op basis van de quantumtheorie, maar het werd nooit waargenomen.
Met behulp van piepkleine nanodraadjes, supergeleidend materiaal en magnetisme hebben de Delftse onderzoekers het nu toch kunnen  zien . Iets wat voor wetenschappers in de quantummechanica een grote doorbraak betekent.
Het Majorana-deeltje is bijzonder omdat het eigenschappen heeft die geen enkel ander deeltje heeft. Zo is het bijvoorbeeld zijn eigen anti-deeltje. ,,Samen met wetenschappers uit Leiden gaan we nu die gekke eigenschappen uitpluizen en kijken of ze nu echt anders reageren,   aldus ontdekker Leo Kouwenhoven
Wetenschappers zien het deeltje als een fundamentele bouwsteen voor een quantumcomputer, een supersnelle computer. ,,Het zal echter pas over decennia mogelijk zijn om zo n computer met deze deeltjes te maken. Je kan in feite zeggen dat we een baby-ontdekking hebben gedaan, die we nu steeds beter gaan maken,   zegt Kouwenhoven.
Classification

Language: DUTCH; NEDERLANDS
Onderzoekers
Publication-Type: Krant
Journal Code: ADNL
Subject: Experimentation + Research (69%); Nanotechnology (65%); Physics (64%); 
Standards + Measurements (63%)
Industry: Computing + Information Technology (94%)
Load-Date: April 12, 2012

End of Document
Page 2 of 2
