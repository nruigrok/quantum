Multiversa; BOEK
de Volkskrant
12 februari 2011 zaterdag
Copyright 2011 PCM Uitgevers B.V. All Rights Reserved

Section: WETENSCHAP; Blz. 9
Length: 342 words
Body

Het woord universum sla de woordenboeken er maar op na betekent letterlijk al het bestaande. Hoe kunnen de moderne kosmologie en theoretische natuurkunde dan meer en meer neigen naar het idee dat er meerdere heelallen zijn, misschien zelfs wel oneindig veel? Hoezo meer van alles?
Omdat, schrijft de New Yorkse fysicus Brian Greene in zijn dikke nieuwe boek The Hidden Reality, dat uit hun berekeningen volgt. Die beschrijven de fysisiche realiteit, maar hebben nog veel meer oplossingen. De vraag is of die echt zijn, of gewoon gevolg van ons eigen beperkte denkwerk.
Greene bewees met zijn eerdere bestsellers The Elegant Universe en The Fabric of the Cosmos kraakhelder te schrijven over de diepste abstractie van de snaartheorie. Boeken om even voor te gaan zitten, maar dan had je ook wat. Ook voor The Hidden Reality is even gaan zitten raadzaam, maar minder helder is ditmaal wat je ermee moet. Steeds meer theoretici denken dat ons universum niet het enige is. Tegelijk zijn die theoretici net zo verschillend als de heelallen die ze schetsen.
In de quantumtheorie, bijvoorbeeld, is het gegeven dat een systeem in meerdere toestanden tegelijk is tot een meting er daar ))n van selecteert, wel opgevat als een teken van een multiversum: iedere meting verveelvoudigt de realiteit. In de snaartheorie, en vooral de moderne varianten waarin geen snaren maar membranen figureren, kunnen parallelle werkelijkheden op parallelle membranen bestaan. Kosmologen denken dat bij de vroege versnelling van de oerknal (inflatie) delen van het oerheelal onbereikbaar ver van elkaar een eigen leven zijn gaan leiden, inclusief eigen natuurconstanten.
Multiversa; BOEK
En dan is er nog het idee van onze eigen Gerard 't Hooft dat onze realiteit een soort hologram is, dat ontstaat tegen een kosmische voorhang die wellicht veel meer hologrammen genereert.
Greene biedt een verbluffende tour d'horizons (!) die hooguit niet erg bevredigt om dat niemand weet hoe het )cht zit.
Martijn van Calmthout
Brian Greene: The Hidden Reality. Alfred A. Knopf, 370 p.; EUR 19,50. ISBN 978 0 307 26563 0.
Classification

Language: DUTCH; NEDERLANDS
Publication-Type: Krant
Journal Code: De Volkskrant
Subject: Physics (78%); Computer Games (67%)
Industry: Virtual Reality (94%)
Load-Date: February 12, 2011

End of Document
Page 2 of 2
