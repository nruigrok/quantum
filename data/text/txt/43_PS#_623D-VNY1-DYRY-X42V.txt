Meanderende bespiegelingen over quantummechanica
de Volkskrant
27 februari 2021 zaterdag
Copyright 2021 DPG Media B.V. All Rights Reserved

Section: Boeken en wetenschap; Blz. 19
Length: 192 words
Byline: MARTIJN VAN CALMTHOUT
Body

De roman Elementaire deeltjes van Michel Houellebecq (1998) had niet per ongeluk die titel. Het verhaal gaat over jong gescheiden tweelingbroers wier levens op wonderlijke wijze met elkaar verbonden blijken. Het boek was een venijnige zedenschets en typisch Houellebecq. Maar het idee van de verstrengelde levens ontleende Houellebecq nadrukkelijk aan de quantumnatuurkunde, waar immers ook gesplitste deeltjesparen één kunnen blijven. Emeritus hoogleraar Franse literatuur Maarten van Buuren raakte gefascineerd door de parallel met de natuurkunde, vertaalde eerder enthousiast Het deel en het geheel (1925) van quantumpionier Werner Heisenberg en publiceert nu zijn eigen bespiegelingen. Kern van zijn meanderende Quantum, de oerknal en God is dat er een fundamentele grens is aan oorzaak en gevolg. In den beginne is er alleen nog het toeval. Tot zover gaan natuurkundigen met Van Buuren mee. Zijn conclusie dat de orde en het leven in het heelal dus op een goddelijke vormkracht moeten berusten, is wel erg particulier.
Maarten van Buuren: Meanderende bespiegelingen over quantummechanica Lemniscaat; € 19,99.
Bekijk de oorspronkelijke pagina: pagina 19
Graphic

 
Maarten van Buuren: Meanderende bespiegelingen over quantummechanica
Meanderende bespiegelingen over quantummechanica
Classification

Language: DUTCH; NEDERLANDS
Publication-Type: Krant
Subject: Physics (94%); Literature (92%); Religion + Spirituality (69%); Educational 
Institution Employees (67%); Estate, Gift + Trust Law (64%)
Load-Date: February 26, 2021

End of Document
Page 2 of 2
