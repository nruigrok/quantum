Kort nieuws wetenschap
Het Parool
12 augustus 2017 zaterdag
Copyright 2017 De Persgroep Nederland BV All Rights Reserved

Section: Wetenschap; Blz. 46
Length: 315 words
Body

De stand van de quantum-revolutie
Wereldwijd werken wetenschappers aan de ontwikkeling van de eerste quantumcomputer: een computer die de wetten van de quantummechanica benut en daardoor in theorie veel sneller is dan de huidige computers. Hoe gaat deze aanstaande computerrevolutie de wereld veranderen? Fysicus Ronald Hanson van het QuTechinstituut in Delft, computerwetenschapper Harry Buhrman van QuSoft in Amsterdam en wetenschapsjournalist George van Hal vertellen volgende week zaterdag om 15.00 uur alles over de quantumcomputer in de The Mind of the Universe-tent op Lowlands.
Op zoek naar de optimale portie plankenkoorts
Van een beetje stress ga je beter presteren, maar te veel stress heeft juist een negatief effect op je prestaties. Wat is het optimale stressniveau? Dat gaan wetenschappers van Radboudumc en Games for Health volgende week uitzoeken bij Lowlands Science. Ze laten vrijwilligers kort optreden, bijvoorbeeld een lied zingen of een gedicht voordragen. Kort voor ze het podium op gaan, meten ze hartslag, bloeddruk en cortisolniveau bij de proefpersonen. Ook laten ze deelnemers en publiek elk optreden beoordelen. Dan vergelijken onderzoekers de beoordeling en metingen. Hoeveel stress is er nodig voor een optimaal optreden?
Virtuele virus-uitbraak via smartphones
Hoe verloopt de verspreiding van een infectieziekte precies? Op het Lowlands-terrein slaan de GGD Flevoland, GGD Amsterdam, het RIVM, de VU en Games for Health volgende week de handen ineen om dat te onderzoeken. Bezoekers kunnen via een app, LowlandZ, meedoen aan een spel. De spelers kunnen elkaar virtueel besmetten 
Kort nieuws wetenschap
met een 'zombievirus' zodra ze dicht bij elkaar in de buurt zijn gekomen. Dit onderzoek is opgezet om de huidige modellen van infectie-uitbraken na te lopen. Mogelijk zijn de aannames waarop die modellen zijn gebaseerd, niet volledig accuraat.
Bekijk de oorspronkelijke pagina: pagina 46
Classification

Language: DUTCH; NEDERLANDS
Publication-Type: Krant
Subject: Infectious Disease (80%); Standards + Measurements (75%); Viruses (73%); 
Epidemics (71%); COVID-19 Coronavirus (70%); Educational Institution Employees (63%)
Industry: Computing + Information Technology (94%)
Load-Date: August 11, 2017

End of Document
Page 2 of 2
