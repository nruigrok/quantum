Kort nieuws wetenschap
Het Parool
13 oktober 2018 zaterdag
Copyright 2018 De Persgroep Nederland BV All Rights Reserved

Section: Wetenschap; Blz. 66
Length: 337 words
Body

Ruimteobject wijst op extra, grote planeet
De ontdekking van een nieuw ruimteobject wijst erop dat zich ergens in de buitenste regionen van ons zonnestelsel een nog onbekende planeet moet bevinden. Het gevonden object, met de naam 2015 TG387, is een ruimterots die zich ver buiten de baan bevindt van Pluto, de buitenste planeet van ons zonnestelsel. De baan die de rots beschrijft, verraadt dat zij de baan is van de zwaartekracht van een nog onbekend, maar groot object. Volgens computermodellen zou het kunnen gaan om een 'superaarde'. De vondst onderschrijft opnieuw het bestaan van de geheimzinnige planeet X, waarvan astronomen al jarenlang het bestaan vermoeden.
Qubits nu ook door gewone glasvezelkabel
De toekomstige quantumcomputer zal werken met snelle en slimme bits, de zogenoemde qubits. Het versturen van de informatie in dit soort bits is al mogelijk. Tot nog toe waren daar echter speciale kabels en verbindingen voor nodig. Een nieuwe ontwikkeling van onder andere de Rijksuniversiteit Groningen maakt het versturen van quantuminformatie nu ook haalbaar via de glasvezelkabels die bijna overal in de grond liggen. De onderzoekers wisten de informatie te versturen in de vorm van licht met een handige golflengte: de golflengte van het licht dat telecombedrijven momenteel al gebruiken voor internetverbindingen.
Onderzoekers pleiten voor microbenkluis
Wetenschappers willen het voortbestaan van microben garanderen door ze voor de lange termijn op te slaan in een kluis. De microbiota heeft het wereldwijd, mede door onze schone levensstijl, zwaar te verduren. En dat terwijl een gebrekkige 
Kort nieuws wetenschap
microbendiversiteit verband houdt met allerlei gezondheidsrisico's. Volgens het voorstel van de wetenschappers, dat verscheen in vakblad Science, is een microbenarchief dan ook noodzakelijk om de gezondheid van de toekomstige mens te garanderen. Volgens de onderzoekers kunnen goedaardige microben die 'in het wild' zullen verdwijnen, in de toekomst terugkeren vanuit de kluis.
Bekijk de oorspronkelijke pagina: pagina 66
Classification

Language: DUTCH; NEDERLANDS
Publication-Type: Krant
Subject: Geology + Geophysics (84%); Astronomy + Space (83%); Standards + 
Measurements (80%); Climate Change (63%)
Industry: Telecommunications (94%); Computing + Information Technology (93%); Manufacturing (63%)
Load-Date: October 12, 2018

End of Document
Page 2 of 2
