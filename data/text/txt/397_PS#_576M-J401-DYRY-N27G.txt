EU: 15 mln voor nieuwe superreken-computer
de Volkskrant
6 december 2012 donderdag
Copyright 2012 PCM Uitgevers B.V. All Rights Reserved

Section: Wetenschap; Blz. 27
Length: 219 words
Byline: Van onze verslaggever Martijn van Calmthout
Body

Van onze verslaggever Martijn van Calmthout
leiden Onderzoekers in Leiden en Delft krijgen van de Europese Unie 15 miljoen euro voor het bouwen van de eerste robuuste quantumcomputer ter wereld. Basis daarvoor zijn de zogeheten Majorana-deeltjes, die begin dit jaar in Delft werden aangetoond.
Met het geld wordt in Delft een nieuw lab ingericht, waar een zogeheten qubit wordt gerealiseerd, de eerste stap naar onvoorstelbaar veel rekenkracht. Qubits zijn de eenheden waarmee in quantumcomputers wordt gerekend, in plaats van de bits in de conventionele digitale computers.
Qubits zijn geen 1 of 0, maar alles ertussenin. Daardoor voeren quantumcomputers talloos veel berekeningen tegelijk uit. Onkraakbare geheimtalen zijn daardoor opeens te kraken, maar ook voor simulaties van materialen en geneesmiddelen is quantumrekenen een uitkomst.
Het Brusselse geld, toegekend in het kader van het Synergy-programma, gaat naar de Delftse fysici Leo Kouwenhoven en Lieven Vandersypen, en de Leidse theoreticus Carlo Beenakker.
Kouwenhovens groep realiseerde eerder dit jaar voor het eerst op een chip een zogeheten Majorana-toestand. Voor een quantumcomputer is dat een cruciaal element, omdat het als qubit zeer stabiel is. Het grote probleem aan eerder ontwikkelde qubits is dat ze bij het minste of geringste uit elkaar vallen.
Classification

EU: 15 mln voor nieuwe superreken-computer
Language: DUTCH; NEDERLANDS
Publication-Type: Krant
Journal Code: De Volkskrant
Subject: Educational Institution Employees (63%)
Industry: Computing + Information Technology (95%)
Load-Date: December 6, 2012

End of Document
Page 2 of 2
