kort nieuws wetenschap
Het Parool
2 mei 2020 zaterdag
Copyright 2020 DPG Media B.V. All Rights Reserved

Section: Wetenschap; Blz. 66
Length: 328 words
Body

Temperatuur werkende qubits tien keer hoger
Delftse en Australische onderzoekers zijn erin geslaagd de bouwstenen van een quantumcomputer te laten werken bij een tien keer zo hoge temperatuur als voorheen. Quantumcomputers gebruiken qubits waardoor ze berekeningen kunnen uitvoeren die voor gewone computers onmogelijk zijn. Die qubits functioneerden tot dusver alleen bij een temperatuur van zo'n 0,1 kelvin, net boven het absolute nulpunt. De onderzoekers maakten een systeem met qubits die werken bij temperaturen boven 1 kelvin, oftewel 272 graden Celsius. Dat is warm genoeg om nieuwe toepassingen binnen bereik te brengen.
Kevertje helpt ambrosiapollen bestrijden
Het bladhaantje, een kleine kever, kan hooikoortsklachten verlichten door de ambrosiaplant op te eten. Dat concludeert een internationale onderzoeksgroep. Ambrosia bloeit van eind augustus tot oktober. De pollen van de plant zorgen in Europa bij ruim tien miljoen mensen voor heftige allergische reacties, wat goed is voor een economische schade van 7,4 miljard euro. Veldonderzoek in Italië liet zien dat het kevertje de ambrosiapollen met 82 procent kan doen afnemen. Bovendien laat het beestje andere planten met rust. Daarom zijn bladhaantjes volgens de onderzoekers geschikt als biologisch bestrijdingsmiddel.
Satelliet onthult grote uitstoot methaan in VS
De methaanuitstoot van olie- en gasinstallaties in het Amerikaanse Permian Basin in het zuidwesten van de Verenigde Staten is ruim twee keer groter dan werd aangenomen. Dat blijkt uit metingen van het ruimte-instrument Tropomi, dat dagelijks de wereldwijde 
kort nieuws wetenschap
uitstoot van allerlei broeikasgassen meet. Volgens de satellietmetingen lekte er tussen mei 2018 en maart 2019 zo'n 2,7 miljoen ton methaan uit het grootste olieproducerende gebied van de VS. Het gelekte gas was genoeg om zeven miljoen huishoudens van brandstof te kunnen voorzien. Methaan (CH4) is een 34 keer krachtiger broeikasgas dan CO2.
Bekijk de oorspronkelijke pagina: pagina 66
Classification

Language: DUTCH; NEDERLANDS
Publication-Type: Krant
Subject: Pollution + Environmental Impacts (94%); Emissions (77%); Energy + Environment (63%)
Industry: Oil + Gas Industry (87%); Computing + Information Technology (86%)
Load-Date: May 1, 2020

End of Document
Page 2 of 2
