Sommen in diamant; quantum
de Volkskrant
6 april 2012 vrijdag
Copyright 2012 PCM Uitgevers B.V. All Rights Reserved

Section: Wetenschap; Blz. 13
Length: 103 words
Body

Ze zijn niet alleen de beste vrienden van een meisje, maar ook van fysici die een quantumcomputer bouwen: diamanten. Onderzoekers van het Kavli-instituut in Delft melden deze week in Nature dat ze voor het eerst een echte quantumberekening in de edelsteen hebben uitgevoerd: vier sommen in één keer. In quantumcomputers worden diverse berekeningen tegelijk uitgevoerd door niet met klassieke enen en nullen te rekenen, maar met bits die tegelijk één en nul zijn. Zulke qubits zijn echter buitengewoon gevoelig voor storingen van buiten. Het extreem stabiele atoomrooster in diamant blijkt die storingen af te schermen.
Classification

Language: DUTCH; NEDERLANDS
Publication-Type: Krant
Journal Code: De Volkskrant
Industry: Computing + Information Technology (94%)
Load-Date: April 5, 2012

End of Document
