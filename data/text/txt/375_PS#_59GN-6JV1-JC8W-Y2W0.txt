TU Delft bouwt  supercomputer; Beste technici werken samen in nieuw instituut
De Telegraaf
2 oktober 2013 woensdag
Copyright 2013 De Telegraaf All Rights Reserved

Section: Voorpagina; Blz. 1
Length: 194 words
Body

door Ruud Mikkers  DEN HAAG, woensdag  Nederland gaat bouwen aan de supercomputer van de toekomst. Onder leiding van knappe koppen van de TU Delft wordt geïnvesteerd in een project om een zogeheten quantumcomputer te ontwikkelen, waarmee bijvoorbeeld de werking van medicijnen per individu berekend kan worden.
Samen met de wetenschap en het bedrijfsleven richt de overheid QuTech op, een centrum voor onderwijs, onderzoek en ontwikkeling waarin de allerslimste techneuten van het land samenwerken aan de ontwikkeling van de krachtige computer. Minister Kamp (Economische Zaken) maakt dat vandaag bekend tijdens de Innovatieconferentie 2013. Over tien tot twintig jaar moet de nieuwe generatie computers op de markt zijn.  
        Bij de nieuwe techniek wordt gebruikgemaakt van de bijzondere eigenschappen van kleine deeltjes, zogeheten quantumbits. Deze kunnen een enorme rekencapaciteit leveren. Naast het uitrekenen van de werking van medicijnen wordt het ook makkelijker om eigenschappen van materialen te berekenen. Daardoor kunnen betere voorspellingen worden gedaan.  
        Volgens Kamp legt QuTech  de bouwstenen voor de hightech industrie van de toekomst .  
Classification

Language: DUTCH; NEDERLANDS
Publication-Type: Krant
TU Delft bouwt  supercomputer; Beste technici werken samen in nieuw instituut
Journal Code: Telegraaf
Industry: Computing + Information Technology (94%)
Load-Date: October 1, 2013

End of Document
Page 2 of 2
