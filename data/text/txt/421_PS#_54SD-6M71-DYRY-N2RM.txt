Van kompas via raketten tot superrijst
NRC Handelsblad
21 januari 2012 zaterdag
Copyright 2012 NRC Media B.V. All Rights Reserved

Section: Wetenschap
Length: 568 words
Byline: Oscar Garschagen
Body

Het buskruit, de ploeg, het kompas, de drukpers en de watersluis zijn eeuwenoude Chinese uitvindingen. Welke Chinese vondsten  gaan nu de markt veroveren - Designed in China? Zo'n 21-ste eeuwse topvijf of toptien laat zich nog moeilijk samenstellen, want 'Chinnovatie' richt zich vooral op het verbeteren en kostenefficiënter maken van bestaande producten -  'reverse innovation'.
Dat verklaart ook de gestage groei van het aantal Chinese patentaanvragen bij Amerikaanse en Europese patentorganisatie, vloedgolven van aanvragen die hoofdzakelijk afkomstig zijn van telecommunicatiebedrijven. China's belangrijkste nieuwe uitvinding, de supercomputer Tianhe-1, is dan ook gebaseerd op chips van Intel en Nvidia.
Dat betekent niet dat de jaarlijks stijgende investeringen - in 2011 werd 80 miljard euro in wetenschap en innovatie geïnvesteerd - zonder resultaten blijven. Het Chinese ruimtevaartprogramma claimt successen op het gebied van de ontwikkeling van raketten en ruimtevaartcapsules,  nieuwe generaties communicatie- en meteorologische systemen, en het nieuwe navigatiesysteem Beido 2, een soort GPS.
Op landbouwgebied claimen Chinese wetenschappers nieuwe vindingen  in  de rijst- en tarweteelt. Geneticus Li Zhensheng heeft een reeks nieuwe graansoorten (Xiaoyan, 4, 5, 6, 51 en 81) ontwikkeld  en zijn collega Yuan Longping heeft de uitvinding van een soort superrijst op zijn naam staan.
Van kompas via raketten tot superrijst
Ook in de medische sector worden doorbraken aan Chinese wetenschappers toegeschreven. Wu Mengchao wordt in China "de vader van de hepatologische chirurgie" (leveroperaties) genoemd en vindingen van de fysicus Wang Zheny hebben de overlevingskansen van patiënten met een bepaalde vorm van leukemie vergroot. De neuroloog Wang Zhongshi heeft successen geboekt met operaties om hersentumoren te verwijderen met behulp van stamcellen.
Op de Universiteit van Hongkong en het Instituut voor Medische Materialen in Peking werken teams aan de ontwikkeling of verbetering van medicijnen, waaronder 
artemisinine. Dit geneesmiddel tegen malaria dat is ontwikkeld door de (vrouwelijke) arts  Tu Youyou, werd  al in het Mao-tijdperk toevallig ontdekt tijdens een tot 1981 geheim onderzoeksproject.
Volgens The New York Times (17 januari 2012) staat Tu op de nominatie te worden beloond met een Nobelprijs voor medicijnen. Als zij inderdaad dit jaar de Nobelprijs krijgt uitgereikt dan is zij de eerste, want tot nu toe zijn Chinese onderzoekers er nog niet in geslaagd een wetenschappelijke Nobelprijs te veroveren.
In de toptien van baanbrekend onderzoek uit 2011, samengesteld door de leden van de Chinese Academie van Wetenschappen en de Chinese Academie van Ingenieurs,  komt China één keer  voor. Dit is die toptien:
Een nieuwe methode om ultradunne nanomaterialen te fabriceren (Engeland).
De vlucht van het  grootste vliegtuig op zonne-energie (Zwitserland).
Het bewaren van antimaterie gedurende 1.000 seconde  (Cern).
De eerste 'biologische laser'  die   niercellen groen laserlicht laat  produceren  (VS).
De eerste antilaser die  warmte maakt van laserlicht (VS).
De lancering van het  rijdende Marslaboratorium Curiosity  (NASA).
Informatie opslaan in kristallen door ze  in één verstrengelde quantumtoestand te brengen (Engeland).
De ontcijfering van het  aardappelgenoom  (Internationaal waaronder China).
De snelste computer ter wereld (Japan).
Het kleinste moleculaire autootje (Nederland, Groningen, de groep van Ben Feringa).
Classification

Language: DUTCH; NEDERLANDS
Page 2 of 3
Van kompas via raketten tot superrijst
Publication-Type: Krant
Journal Code: NRC Handelsblad
Subject: International Trade (87%); Epidemics (83%); Nondurable Goods (81%); 
Information Management + Technology (77%); Censorship (75%); Intellectual Property 
(75%); Freedom Of Expression (73%); COVID-19 Coronavirus (70%); Economic 
Conditions (69%); Labor Force (62%)
Company:  NVIDIA CORP (57%);  INTEL CORP (57%)
Ticker: NVDA (NASDAQ) (57%); INTC (NASDAQ) (57%)
Industry: NAICS334413 SEMICONDUCTOR & RELATED DEVICE MANUFACTURING 
(57%); NAICS334118 COMPUTER TERMINAL & OTHER COMPUTER PERIPHERAL 
EQUIPMENT MANUFACTURING (57%); SIC3674 SEMICONDUCTORS & RELATED DEVICES (57%); SIC3577 COMPUTER PERIPHERAL EQUIPMENT, NEC (57%); 
Internet + Www (94%); Manufacturing (76%); Clothing + Accessories (68%); Footwear 
(68%); Pharmaceuticals + Biotechnology (61%)
Load-Date: January 20, 2012

End of Document
Page 3 of 3
