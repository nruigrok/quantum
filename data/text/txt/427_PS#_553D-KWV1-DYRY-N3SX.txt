No Headline In Original
Het Parool
3 maart 2012 zaterdag
Copyright 2012 Het Parool All Rights Reserved

Section: Wetenschap; Blz. 36
Length: 237 words
Body

Mensen graag bereid tot gehoorzaamheid
Mensen gehoorzamen snel een autoriteit, zelfs als ze iets moeten doen dat hun beste vriend schaadt. Dit blijkt uit onderzoek van de Vrije Universiteit. Proefpersonen bleken bereid vrienden uit te nodigen voor een ronduit immoreel onderzoek. Minder dan tien procent van hen waarschuwde de vriend er tegen.
Machine wint stroom uit afvalwater
Onderzoekers in Pennsylvania hebben een oud Nederlands idee om elektriciteit uit afvalwater op te wekken, verbeterd. Een prototype van hun machine bevat microbiologische brandstofcellen, die organisch afvalmateriaal in water omzetten in stroom. Tegelijk wordt het water gezuiverd, wat een uitkomst biedt voor arme landen.
Beginfase alzheimer wellicht ontraadseld
De mitochondriën, de stroomcentrales van onze cellen, werken slechter bij beginnende alzheimer. Dit gebeurt zelfs voordat geheugenverlies optreedt. Dit ontdekten onderzoekers van de Amerikaanse Mayo Clinic bij muizen. Dit kan helpen de ziekte vroeg te ontdekken. Wel moet nog bewezen worden dat dit ook bij mensen zo werkt. 
(PlosOne)
Majorana quantum- computer dichterbij
De Delftse onderzoeker Leo Kouwenhoven heeft dinsdag op een congres van natuurkundigen in Boston voor opschudding gezorgd met zijn ontdekking van het Majoranadeeltje, waarvan het bestaan al in 1937 werd voorspeld door Ettore Majorana. 
Het deeltje kan de basis zijn van een supersnel rekenende quantumcomputer. (Nature)
No Headline In Original
Graphic

 
foto Ap 
Classification

Language: DUTCH; NEDERLANDS
Publication-Type: Krant
Journal Code: parool
Subject: Dementia (94%); Experimentation + Research (77%); Physics (67%); Aging (65%)
Organization:  MAYO CLINIC (54%)
Industry: Computing + Information Technology (87%)
Load-Date: March 3, 2012

End of Document
Page 2 of 2
