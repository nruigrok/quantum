Aluminium scheiden met magnetisme
De Telegraaf
30 augustus 2014 zaterdag
Copyright 2014 De Telegraaf All Rights Reserved

Section: Wetenschap; Blz. 4
Length: 339 words
Byline: Veldkamp, Mark
Body

Vraag:   In afvalverwerkingsinstallaties wordt aluminium gescheiden door middel van magnetisme. Hoe werkt dit principe, aluminium is toch niet magnetisch?    Antwoord: 
Magnetisme ontstaat via verschillende mechanismen. IJzer is magnetisch omdat elektronen in naburige ijzeratomen door een ingewikkelde kwantummechanische interactie elkaars magnetisme niet opheffen maar versterken.  
        Een stukje ijzer bestaat daarom uit microscopisch kleine kluitjes atomen die magnetisch in een bepaalde richting gepoold zijn.  
        In een magneetveld richten die kluitjes zich dezelfde kant op en wordt het stukje als geheel magnetisch, zodat het met een magneet uit het afval kan worden opgetild. In de meeste andere materialen, bijvoorbeeld in aluminium, heffen de magnetische effecten van elektronen elkaar paarsgewijs precies op en daarom worden die materialen niet magnetisch als ze in het veld van een magneet worden gebracht.   
        Aluminium en andere non-ferro metalen zijn wél elektrisch geleidend en onder de juiste condities kan er een kringvormige stroom (ook wel wervelstroom) in een deeltje aluminium worden opgewekt. Elektrische stroom is ook een bron van magnetisme en zo kan een stukje aluminium toch (een kort moment) magnetisch zijn en door een magneet worden aangetrokken of afgestoten.  
        In een recyclinginstallatie wordt dit effect benut om aluminium en koper uit een afvalstroom te schieten. Met een snelwisselend magneetveld wordt in elk aluminiumdeeltje gedurende circa 30 milliseconden een intens elektrisch kringstroompje 
Aluminium scheiden met magnetisme
opgewekt. Op hetzelfde moment wordt het met een magneet uit de afvalstroom geduwd. Het proces werkt goed als er een kringstroom met een diameter van tenminste enkele millimeters in het stukje non-ferro metaal past en het metaal goed elektrisch geleidend is.   
        Prof. dr. Peter Rem   
        TU Delft   Civiele Techniek en Geowetenschappen Resources & Recycling   
        Heeft u ook een vraag op wetenschappelijk gebied, dan kunt u deze sturen naar wetenschap@telegraaf.nl   
Classification

Language: DUTCH; NEDERLANDS
Publication-Type: Krant
Journal Code: Telegraaf
Subject: Superconductors (94%)
Load-Date: August 29, 2014

End of Document
Page 2 of 2
