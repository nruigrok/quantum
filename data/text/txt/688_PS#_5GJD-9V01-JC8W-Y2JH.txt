AIVD TU Eindhoven ontslaat Rus wegens spionage 
NRC.NEXT
29 juli 2015 woensdag
Copyright 2015 NRC Media B.V. All Rights Reserved

Section: weten
Length: 122 words
Byline: ANP
Body

Eindhoven. Een Russische wetenschapper die werkzaam was bij de Technische Universiteit in Eindhoven is daar vorig jaar weggestuurd omdat hij zou spioneren. Dat is gebeurd nadat de AIVD een ambtsbericht naar de universiteit had gestuurd naar aanleiding van de activiteiten van de man. Een woordvoerster van de AIVD bevestigde dat gisteren na berichtgeving door de Volkskrant. 
De man, Ivan A., is inmiddels terug naar Rusland, nadat het ministerie van Buitenlandse Zaken zijn verblijfsvergunning had ingetrokken. A. deed onderzoek op het gebied van kwantumfysica en nanofotonica. Dat is fundamenteel onderzoek, onder meer naar de onderliggende technologie die wordt gebruikt voor de ontwikkeling van supercomputers in de toekomst. ANP 
Classification

Language: DUTCH; NEDERLANDS
Publication-Type: Krant
Journal Code: nrc.next
Subject: Colleges + Universities (94%); Experimentation + Research (94%); Teaching + 
Teachers (82%); Justice Departments (80%); Industrial Espionage (77%); National 
AIVD TU Eindhoven ontslaat Rus wegens spionage 
Security (70%); Patents (69%); Educational Institution Employees (68%); Government 
Departments + Authorities (68%)
Industry: Educational Services (82%); Computing + Information Technology (69%)
Load-Date: July 28, 2015

End of Document
Page 2 of 2
