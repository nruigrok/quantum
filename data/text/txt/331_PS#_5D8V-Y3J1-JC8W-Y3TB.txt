Nieuw gezicht 
de Volkskrant
4 oktober 2014 zaterdag
Copyright 2014 De Persgroep Nederland BV All Rights Reserved

Section: Sir Edmund; Blz. 7
Length: 212 words
Byline: MARTIJN VAN CALMTHOUT
Body

Wetenschappers, debutanten, pas gepromoveerden die we in de gaten moeten houden. Deze week quantumbelofte Stephanie Wehner (1977) kiest voor Delft. 
Hé, als Duitse spreekt u Nederlands? 
'Ik ben na mijn school naar Nederland gekomen, waar ik in het vroege internet verzeild raakte. Eerst bij XS4all en later als professioneel hacker met Rop Gonggrijp. Daarna studeerde ik informatica, promoveerde, zat als post-doc en groepsleider in Californië en Singapore.' 
U bent wereldtop, zeggen ze. U had in Singapore een eigen groep. Waarom dan nu een baan in Delft? 
'Het is geen keuze tegen de rest, het is een keuze voor Delft. Ik ben theoreticus. Hier kan ik dichter bij de fysische experimenten mijn ideeën testen.' 
Welke ideeën? 
'In de quantumwereld is informatie vaag en kwetsbaar, maar je kunt er met slimme procedures heel effectief mee werken. Die procedures, vooral in quantumnetwerken, zijn mijn specialisme.' 
Hebben we daar iets aan? 
'Cryptografie en computers, uiteindelijk zullen quantumtechnieken daar enorme invloed hebben op ons rekenen en communiceren. Maar gaandeweg, niet in één klap.' 
Wat hangt daar om uw nek? 
Nieuw gezicht
'Een Intel 286 chip. Zelf uit een afgedankte computer gesloopt. Mooi oud ding wel.' Stephanie Wehner is quantumtheoreticus, verbonden aan de TU Delft. 
Graphic

 
Stephanie Wehner
Foto Frank Ruiter
Classification

Language: DUTCH; NEDERLANDS
Publication-Type: Krant
Journal Code: de Volkskrant
Company:  INTEL CORP (52%)
Industry: Computing + Information Technology (94%)
Load-Date: October 3, 2014

End of Document
Page 2 of 2
