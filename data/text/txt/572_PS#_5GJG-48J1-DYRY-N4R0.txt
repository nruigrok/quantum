Spion Inlichtingendiensten verdenken wetenschapper
NRC Handelsblad
29 juli 2015 woensdag
Copyright 2015 NRC Media B.V. All Rights Reserved

Section: Binnenland
Length: 204 words
Byline: Door een onzer redacteuren
Body

Amsterdam. De Duitse en Nederlandse inlichtingendiensten verdenken een Russische natuurkundige die werkzaam was bij de TU Eindhoven van spionage voor Rusland. De universiteit heeft zijn contract ontbonden, waarna het ministerie van Buitenlandse Zaken zijn verblijfsvergunning heeft ingetrokken. 
De 28-jarige Ivan A. was van 2009 tot 2011 werkzaam als gastonderzoeker bij het Max 
Planck Instituut in het Duitse Erlangen en van september 2013 tot juli 2014 bij de TU Eindhoven. Daar deed hij  onderzoek op het gebied van kwantumfysica en nanofotonica 	- 	technologie 	die 	gebruikt 	wordt 	voor 	de 	ontwikkeling 	van kwantumcomputers. 
Het Duitse weekblad Der Spiegel onthulde dat de Duitse geheime dienst de natuurkundige op het spoor kwam toen zij een Russische diplomaat van het consulaat in Bonn volgden. Deze ontmoette Ivan A. maandelijks in een café in Aken en overhandigde hem geld, in ruil voor geheime informatie. 
Volgens de Volkskrant meldde Duitsland de verdenking van Ivan A. aan de Nederlandse AIVD. In juli van 2014 werd A. aangehouden op de luchthaven van Düsseldorf. In dezelfde maand stuurde de AIVD een ambtsbericht naar de TU Eindhoven dat de Russische natuurkundige een risico vormt voor de Nederlandse veiligheid.  
Classification

Language: DUTCH; NEDERLANDS
Spion Inlichtingendiensten verdenken wetenschapper
Publication-Type: Krant
Journal Code: NRC Handelsblad
Subject: Industrial Espionage (94%); Justice Departments (90%); Patents (90%)
Industry: Computing + Information Technology (65%)
Load-Date: July 29, 2015

End of Document
Page 2 of 2
