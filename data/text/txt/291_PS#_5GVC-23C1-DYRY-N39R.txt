Intel investeert in Delftse quantumcomputers
NRC Handelsblad
4 september 2015 vrijdag
Copyright 2015 NRC Media B.V. All Rights Reserved

Section: Economie
Length: 222 words
Byline: Door een onzer redacteuren
Body

Amsterdam.De Amerikaanse chipgigant Intel gaat 45 miljoen euro investeren in het Delftse instituut QuTech, dat onderzoek doet naar de ontwikkeling van zeer krachtige quantumcomputers.  
Intel gaat ook nauwer samenwerken met het instituut en stelt  de komende tien jaar expertise, mankracht en faciliteiten ter beschikking. 
  QuTech is een samenwerkingsverband tussen de Technische Universiteit Delft en onderzoeksinstelling TNO. Het doel van het instituut is om diverse toepassingen van quantumtechnologie te ontwikkelen. Deze technologie maakt gebruik van de eigenschappen van zeer kleine deeltjes zoals elektronen of fotonen. 
Van die techniek wordt  behoorlijk veel  verwacht: diverse technologiebedrijven investeren de laatste jaren in onderzoek naar quantumcomputers, onder meer IBM, Google en Samsung. Die computers zouden door de unieke natuurkundige eigenschappen geschikt zijn om veel sneller en krachtiger te worden dan de huidige computers. Dat kan bijvoorbeeld handig zijn voor   onderzoek waarbij gigantische hoeveelheden data geanalyseerd moeten worden.  
 QuTech kreeg in juni van de Nederlandse overheid  135 miljoen euro toegekend om extra vaart te zettena chter de  ontwikkeling van de quantumcomputer. Toen het instituut werd opgericht, sprak het het voornemen uit om voor 2019 een werkend exemplaar te ontwikkelen.   
Intel investeert in Delftse quantumcomputers
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Experimentation + Research (67%)
Industry: Computing + Information Technology (94%); Computer + Electronics Mfg 
(70%); Computer Equipment (61%)
Load-Date: September 4, 2015

End of Document
Page 2 of 2
