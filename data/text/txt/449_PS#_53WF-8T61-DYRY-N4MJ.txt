Ik zou dit kunnen schrijven terwijl ik naast Van Gogh zit... 
AD/Algemeen Dagblad
26 september 2011 maandag
Copyright 2011 AD NieuwsMedia BV All Rights Reserved

Section: Algemeen Dagblad - Nieuwsdienst; Blz. 11
Length: 361 words
Body

jerry@ad.nl
De grootste deeltjesversneller ter wereld, de Large Hadron Collider, kostte zes miljard euro (een bedrag waar je Griekenland hooguit een weekje mee uit de problemen houdt, dus bij nader inzien is het een welbesteed koopje) en werd gebouwd om het zogenoemde Higgs boson te vinden, een elementair deeltje dat alleen in theorie bestaat maar desondanks het fundament van de moderne deeltjesfysica vormt. Kosten noch moeite worden gespaard om iets te vinden wat er zou moeten zijn. In een gerelateerd experiment werd vorige week iets ontdekt wat er uit natuurwetenschappelijk oogpunt absoluut niet zou moeten zijn: deeltjes die sneller (lijken te) gaan dan het licht. 
De onderzoekers bij CERN, het instituut dat de experimenten uitvoert, zijn zo geschrokken van hun vondst, dat ze de meting 1500 keer hebben herhaald in de hoop zichzelf op een misrekening te kunnen betrappen. Tot nu toe zonder gewenst resultaat. Ja, Roos Vonk, zo kan het dus ook! Ik zal niet beweren dat helemaal snap hoe of wat - quantummechanica is een mysterieuze wereld vol onverklaarbare wonderen - maar een deeltje ervan is voor mij toch elementair: deze ontdekking zou tijdreizen mogelijk maken. In theorie, maar toch: voldoende om de Large Thoughts Collider tussen mijn oren een enorme impuls te geven. Ik zou dit stukje kunnen schrijven terwijl ik aan de oever van de Rubicon Caesar zie oversteken, of terwijl ik naast Vincent van Gogh in een café in Arles een glaasje absinth drink of anders terwijl ik op de tribune van River Platestadion tegen Robbie Rensenbrink schreeuwen dat hij een tikkeltje meer naar links moet schoppen. De kans dat u dat stukje nog zou lezen, moet gering worden geacht omdat u in dat geval wel andere dingen aan uw hoofd heeft. Anne Frank waarschuwen. Naar de 
Ik zou dit kunnen schrijven terwijl ik naast Van Gogh zit... 
Bergrede van Christus luisteren. Gavrillo Princip een duwtje geven vlak voor hij de aartshertog van Oostenrijk zal vermoorden, waarmee u op een achternamiddag eventjes de Eerste Wereldoorlog verijdelt (hoewel er dan altijd wel weer iemand anders is die dat wil verhinderen). Mocht dit een wat bibberig stukje lijken, dan kan ik ter verdediging aanvoeren dat de dino s erg hard stampten vandaag.
Graphic

 
Schrijver | 
Classification

Language: DUTCH; NEDERLANDS
Publication-Type: Krant
Journal Code: ADNL
Subject: Physics (94%); Death + Dying (63%)
Load-Date: September 25, 2011

End of Document
Page 2 of 2
