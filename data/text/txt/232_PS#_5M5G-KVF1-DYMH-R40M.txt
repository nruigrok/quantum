Nieuwe hypothese probeert onze ruimtetijd van alledagin woorden te vatten
NRC.NEXT
14 November 2016 nn maandag
Copyright 2016 NRC Media B.V. All Rights Reserved

Section: Wetenschap; Blz. 30
Length: 469 words
Body

nrc.vindt
Wetenschap levert de best mogelijke beschrijving van de wereld. Het is alleen niet altijd de werkelijkheid zoals wij mensen die beleven. Wie herinnert zich niet de schok toen er op de middelbare school  werd verteld dat een stevige tafel op atomair niveau bijna léég is? Of neem het  gevoel in een remmende of optrekkende trein: alsof iemand je duwt. Het  lichaam ondervindt een versnelling of vertraging, weet je dan. Maar wie realiseert zich, slingerend in die trein, dat het ervaren van versnelling en van zwaartekracht twee kanten van dezelfde medaille zijn? 
In beide gevallen vervormt het ruimtetijdcontinuüm. De ene keer worden we gemanipuleerd door de enorme  aantrekkingskracht van onze planeet, de andere keer worden we verrast door de traagheid van ons eigen lichaam in een versnellende trein. Met die duw  ervaren we  een bijzondere eigenschap van de ruimtetijd. 
En nu is er een nieuwe zwaartekrachttheorie. Beter gezegd: een nieuwe zwaartekrachthypothese, want bewijs uit de werkelijkheid is er nog niet voor het uitgewerkte idee dat de vooraanstaande Nederlandse natuurkundige Erik Verlinde afgelopen dinsdag op internet plaatste en dat in Nederland direct veel belangstelling trok. 
Het is  meer dan alleen wiskunde. Misschien kan Verlindes hypothese vreemde zwaartekrachteffecten op het niveau van sterrenstelsels beter verklaren dan de geheimzinnige  donkere materie  die daar nu voor verantwoordelijk  wordt gehouden. Misschien ook niet. Er zijn niet veel mensen die  Verlindes idee   vol zogeheten   anti-de 
Nieuwe hypothese probeert onze ruimtetijd van alledagin woorden te vatten
Sitter-ruimtes als data verhullende quantumnetwerken      goed kunnen beoordelen .  Ook moeten manieren worden bedacht om het zaakje te toetsen in de werkelijkheid. Zover is het nog lang niet. Maar wie weet zullen ooit nieuwe generaties op school kunnen wennen aan dit soort complexe abstracties en dan misschien zelfs het gevoel kunnen krijgen het écht te begrijpen.
Waar gaat het om? Volgens Verlinde kun je zwaartekracht het best zien als een soort weerstand van de kosmos tegen de verplaatsing van informatie. Het gaat daarbij, kort gezegd,  om  quantuminformatie  die op het allerkleinste niveau de toestand van quantumdeeltjes weergeeft en die is  vastgelegd  in een soort netwerk op minuscule schaal ónder de ruimtetijd. Ruimtetijd is dan geen aparte categorie meer, maar  wordt als het ware door dit netwerk  opgeroepen .  Verandering in die diepe informatiestructuur ervaren wij dan weer als  zwaartekracht . 
 Deze tak van wetenschap zal nooit helemaal een menselijke maat  krijgen. Toch is ze onderdeel van ónze wereld. Het allervreemdste maken we iedere dag mee, al begrijpen we het niet echt.
Het   is   quantuminformatie  op het allerkleinste niveau  
In  nrc.vindt becommentarieert de krant het nieuws. 
De commentaren worden in samenspraak met de hoofdredactie geschreven.  
Classification

Language: DUTCH; NEDERLANDS
Publication-Type: Krant
Journal Code: nrc.next
Subject: Computer Science (93%); Mathematics (93%); Physics (82%); Educational 
Institution Employees (75%); Public Finance (63%); Trends (61%)
Industry: Computing + Information Technology (90%); Public Transportation (64%); Rail Transportation (64%)
Load-Date: November 13, 2016
Page 2 of 3
Nieuwe hypothese probeert onze ruimtetijd van alledagin woorden te vatten

End of Document
Page 3 of 3
