Wie wordt het: Adonis of Bob Dylan? Kenners en gokkers speculeren over winnaars van Nobelprijzen 2011
de Volkskrant
3 oktober 2011 maandag
Copyright 2011 PCM Uitgevers B.V. All Rights Reserved

Section: Ten Eerste; Blz. 5
Length: 689 words
Byline: Van onze verslaggever Martijn van Calmthout
Body

Van onze verslaggever
Martijn van Calmthout
AMSTERDAM De Syrische dichter Ali Ahmad Said Asbar, alias Adonis. Wikileaks en Julian Assange. De uitvinders van medicinale reuzenmoleculen, van een middel tegen leukemie, en van spectaculaire nieuwe optische materialen. Volgens kenners en gokkers worden dat de winnaars van de Nobelprijzen 2011, die deze week worden toegekend, te beginnen met de prijs voor Geneeskunde en Fysiologie vandaag.
Traditiegetrouw maakt het Nobelprijscomité niets bekend over eventuele nominaties, zelfs achteraf niet. Dat weerhoudt Nobelprijswatchers ook nu weer niet van speculaties over mogelijke winnaars. Bij het Britse gokhuis Ladbrokes wordt met 4 tegen 1 ingezet op een literatuurprijs voor de Syrische 81-jarige dichter Adonis, die in vrijwillige ballingschap in Parijs leeft en eerder winnaar was van de prestigieuze Duitse Goetheprijs. Als hij wint, heeft dat zeker politieke boventonen, gezien de huidige opstand in zijn geboorteland.
Ook de Zweed Tomas Tranströmer (80) geldt met 9 tegen 2 als een favoriet, evenals de Amerikaan Thomas Pynchon. Zelfs muzieklegende Bob Dylan wordt genoemd voor de prijs, die vermoedelijk donderdag bekend wordt.
Eerder lekten al enkele nominaties voor de Vredesprijs uit, een Nobelprijs die komende vrijdag wordt toegekend door het Noorse parlement. Een Noorse parlementariër meldde dat klokkenluiderssite Wikileaks een kanshebber was, vanwege de rol van nieuwe technologie in politiek activisme. Daarnaast wordt ook de Russische 
Wie wordt het: Adonis of Bob Dylan? Kenners en gokkers speculeren over winnaars van Nobelprijzen 2011
mensenrechtengroep Memorial en zijn voorvrouw Svetlana Gannushkima genoemd, evenals Bondskanselier van de Duitse eenwording Helmut Kohl. Voor nominaties van leiders van de Arabische lente is het dit jaar nog te vroeg, vermoeden kenners.
Informatiemakelaar Thomson Reuters maakte voor 2011 zijn traditionele shortlist voor de Nobelprijzen voor Economie, en de drie natuurwetenschappen natuurkunde, scheikunde en medicijnen. Daarbij baseert het zich op een rondgang langs eerdere winnaars en een analyse van toonaangevende wetenschappelijke resultaten en netwerken. Thomson Reuters zit opmerkelijk vaak goed met zijn prognoses, die geregeld binnen twee jaar na de voorspelling een prijs krijgen.
Geneeskunde en Fysiologie, die vandaag rond het middaguur in Stockholm bekend wordt gemaakt, zou goed kunnen toevallen aan de drie Amerikaanse ontdekkers van twee middelen tegen bloedkanker, imatinib en dasatinib. Ook baanbrekend werk aan afweercellen, T-lymfocyten, gooit volgens het veld zelf hoge ogen.
De Chemieprijs, woensdag bekend, kan goed toevallen aan een Duits-Amerikaanse trio dat zogeheten dendrimeren op de kaart zette: reusachtige, zeer vertakte organische moleculen die kunnen worden gebruikt om bijvoorbeeld geneesmiddelen op specifieke plaatsen in het lichaam af te leveren.
In de natuurkunde lijken volgens Reuters twee onderwerpen rijp voor een Nobelprijs. Vakgenoten noemen de Amerikaan Eli Yablonovitch en de Canadees Sajeev John vanwege hun werk aan zogeheten optische bandgap nanomaterialen, extreem kleine materiaaldeeltjes waarvan de optische eigenschappen heel precies kunnen worden ingesteld. Daarnaast worden ook de Fransman Alain Aspect en de Oostenrijker Anton Zeilinger veel genoemd, voor beider ontdekkingen in de bizarre wereld van het quantum, zoals de Star Trek-achtige teleportatie van materie. Dinsdag is bekend wie wint.
Nederlanders worden in geen van de internationale voorspellingen serieus genoemd. Vorig jaar wonnen de Nederlandse Rus Andrei Geim en zijn oud-postdoc Konstantin Novoselov voor hun ontdekking van één-atoom dik koolstof, grafeen. In totaal wonnen twintig Nederlanders (al dan niet met andere nationaliteiten) een Nobelprijs, in alle categorieën behalve Literatuur.
Voor de economieprijs, volgende week maandag, worden zoals bijna alle jaren alleen Amerikanen genoemd, voor vooral technisch econometrisch werk, onder meer rond gildevorming en monopolies.
Julian Assange (Wikileaks) Vrede
Ali Ahmad Said Asbar (Adonis) Literatuur
Ook kans voor uitvinders medicinale reuzenmoleculen
Page 2 of 3
Wie wordt het: Adonis of Bob Dylan? Kenners en gokkers speculeren over winnaars van Nobelprijzen 2011
Bob Dylan Literatuur
Nederlanders worden in voorspellingen niet serieus genoemd
Anton Zeilinger Natuurkunde
Helmut Kohl Vrede
Graphic

 
Foto AP Foto AFP Foto AFP Foto EPA Foto Reuters 
Classification

Language: DUTCH; NEDERLANDS
Publication-Type: Krant
Journal Code: De Volkskrant
Subject: Awards + Prizes (94%)
Company:  THOMSON REUTERS CORP (54%)
Load-Date: October 3, 2011

End of Document
Page 3 of 3
