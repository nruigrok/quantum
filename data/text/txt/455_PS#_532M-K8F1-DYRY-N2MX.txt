Vonken uit het  vacuüm trekken
NRC Handelsblad
11 juni 2011 zaterdag
Copyright 2011 NRC Media B.V. All Rights Reserved

Section: Wetenschap
Length: 311 words
Byline: Rob van den Berg
Body

Een groep natuurkundigen claimt uit het vacuüm, dus letterlijk uit het niets, lichtflitsen te hebben opgewekt. Als dit klopt, vormt het een prachtige bevestiging van de quantummechanica. Niet voor niets spreken  vakgenoten in Nature al van een indrukwekkend resultaat. De onderzoekers, verbonden aan  Chalmers University in Zweden, presenteren hun bevindingen  deze week op een conferentie in Padua en hebben deze tevens  gepubliceerd op de preprint server arXiv.org.
Dat zelfs het niets een invloed kan uitoefenen, is het gevolg van  een van de bekendste wetten uit de quantummechanica, de onzekerheidsrelatie van Heisenberg. Die zegt dat het onmogelijk  is om bepaalde fysische grootheden zoals energie en tijd, tegelijkertijd met een oneindige nauwkeurigheid te meten. Dat betekent dat zelfs in een 'ideaal' vacuüm continu fotonen (lichtdeeltjes)  opduiken om daarna razendsnel weer te verdwijnen. Hun bestaan schendt de wet-van-behoud-van-energie,  maar van Heisenberg mag dat, als het maar niet te lang duurt.
In theorie zijn virtuele fotonen zichtbaar te maken. Daarvoor is een spiegel nodig die met hoge snelheid voortbeweegt. In dat geval neemt de spiegel energie  van virtuele fotonen op om deze als echte fotonen weer uit te  zenden. Om een meetbaar effect te krijgen, moet de spiegel wel  met bijna de lichtsnelheid voortbewegen. Dat maakt  experimentele bevestiging van dit effect erg lastig. De onderzoekers gebruikten daarom een SQUID, een  gevoelige detector voor magnetische velden. Die gedraagt zich als een  spiegel, maar dan voor microgolven. Door een  magnetisch veld  snel van richting te laten veranderen, wiebelde de SQUID mee met een snelheid van 15.000 kilometer per seconde, zo'n 5 procent van de lichtsnelheid. Dat  bleek net voldoende om uit het niets 
Vonken uit het  vacuüm trekken
een regen van fotonen op  te wekken met de  frequentie die de quantummechanica voorspelde.
Graphic

 
Fysici trokken echte microgolven uit het vacuüm; deze plaat suggereert slechts lichtvonken uit vacuüm
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Lasers (94%); Educational Institution Employees (82%); Superconductors 
(74%); Nuclear Science (73%); Fiber Optics (65%); Internet Social Networking (64%); Physics (62%)
Industry: Computing + Information Technology (81%); Manufacturing (73%); Mobile 
Devices (64%); Personal Computers (64%)
Load-Date: June 10, 2011

End of Document
Page 2 of 2
