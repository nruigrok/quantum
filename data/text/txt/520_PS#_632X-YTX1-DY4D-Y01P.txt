Bolleboos Laurent (11)behaalt bachelor fysica
De Telegraaf 
6 juli 2021 dinsdag Nederland
Copyright 2021 Mediahuis Nederland BV All Rights Reserved

Section: BINNENLAND; Blz. 12
Length: 356 words
Byline: Jens Vancaeneghem 
Body

door  Jens Vancaeneghem 
ANTWERPEN -  De hoogbegaafde Laurent Simons uit Oostende heeft op 11-jarige leeftijd zijn bachelordiploma fysica behaald aan de Universiteit Antwerpen. Met een score van 85 procent gaf de Belgisch-Nederlandse Simons alle andere studenten het nakijken. ,,Dit is het eerste puzzelstukje in mijn doel om lichaamsdelen te vervangen door mechanische onderdelen."
,,Laurent zal terugslaan, daar ben ik van overtuigd." Met die woorden van vader 
Alexander Simons eindigde anderhalf jaar geleden het avontuur van Laurent aan de TU Eindhoven. Hij was toen negen en stond vlak voor het behalen van zijn bachelordiploma electrical engineering. Door onenigheid met de Nederlandse universiteit lukte het echter niet om als jongste ooit een diploma in het hoger onderwijs te halen. Dat record staat nu op naam van de Amerikaan Michael Kearney. 
En Laurent sloeg terug. Op zijn elfde heeft hij nu officieel een bachelordiploma in de fysica op zak. En als wonderkind deed hij dat in recordtempo. ,,In april vorig jaar was ik begonnen met enkele vakken over klassieke mechanica en kwantumfysica", zegt hij. ,,Ik wilde daar meteen alles over weten. Ik heb al mijn ander werk op pauze gezet om me daarin te verdiepen."
Een dik jaar later is hij geslaagd met 85 procent. Dat hij al enkele vrijstellingen had van zijn studie aan de TU Eindhoven is in het licht van zo'n indrukwekkend palmares een verwaarloosbare nuance.
Bolleboos Laurent (11)behaalt bachelor fysica
,,Waarom ik fysica heb gestudeerd?", vraagt Laurent. ,,Onsterfelijkheid. Dat is mijn doel. Ik wil zo veel mogelijk lichaamsdelen kunnen vervangen door mechanische onderdelen. Ik heb een pad uitgestippeld om daar te komen. Je kunt het zien als een grote puzzel. 
Kwantumfysica - de studie van de allerkleinste deeltjes - is het eerste puzzelstukje. Twee dingen zijn belangrijk bij zo'n studie: kennis vergaren en die toepassen. Om dat tweede te bereiken wil ik met de beste professoren ter wereld samenwerken."
Laurent wil nu eerst nog zijn masterdiploma fysica behalen in Antwerpen. Tussendoor en erna zal hij werken aan zijn doctoraat. 
Wonderkind wil zijn kennis inzetten voor onsterfelijkheid
PDF-bestand van dit document
Classification

Language: DUTCH; NEDERLANDS
Publication-Type: Krant
Journal Code: Tlg-NL
Subject: Physics (94%); Teaching + Teachers (74%); Colleges + Universities (68%)
Industry: Educational Services (71%)
Load-Date: July 5, 2021

End of Document
Page 2 of 2
