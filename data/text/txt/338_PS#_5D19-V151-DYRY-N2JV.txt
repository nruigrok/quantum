beeld van de week 
de Volkskrant
30 augustus 2014 zaterdag
Copyright 2014 De Persgroep Nederland BV All Rights Reserved

Section: Sir Edmund; Blz. 8
Length: 177 words
Body

Deze kwastsnoek, een vis met een soort longen en sterke vinnen, is op het land opgegroeid. Hij blijkt met zijn opgeheven hoofd en slipvrije vinnen beter te kunnen wandelen dan kwastsnoeken opgegroeid in water. Tijdens de evolutie van vis naar landdier moeten dit soort processen ook hebben gespeeld. 
Wolven kunnen elkaar waarschijnlijk net als mensen en honden aansteken met een geeuw. Dat concluderen onderzoekers na vijf maanden wolven te observeren in een dierentuin. Een sterkere band tussen de wolven onderling maakt de gaapbesmetting meer frequent en vrouwtjes reageren sterker. 
Ooit was Schrödingers kat, die in een dichte doos tegelijk levend en dood is, bedoeld als gedachtenexperiment om te laten zien hoe vreemd quantumnatuurkunde kan zijn. Nu hebben Oostenrijkse fysici diezelfde quantumwetten gebruikt om een spookportret van de denkbeeldige kat te maken. Daarbij valt de ene helft van paren lichtdeeltjes op een poezenstempel en de andere helft direct in de camera. Omdat quantumparen met elkaar verbonden blijven, ontstaat er toch een afbeelding. 
Graphic

 
Gabriela Barreto Lemos
Antoine Morin
Foto Corbis
beeld van de week
Classification

Language: DUTCH; NEDERLANDS
Publication-Type: Krant
Journal Code: de Volkskrant
Subject: Animals (84%); Death + Dying (64%)
Industry: Zoos + Aquariums (94%)
Load-Date: August 29, 2014

End of Document
Page 2 of 2
