De krankzinnige trek naar het zwarte gat; Deze week 
NRC Handelsblad
1 februari 2014 zaterdag
Copyright 2014 NRC Media B.V. All Rights Reserved

Section: Wetenschap
Length: 324 words
Byline: Hendrik Spiering
Body

Wij mensen denken dat we het beter weten maar het leven is een raadsel en de wereld een wonder. De vraag is of de wetenschap ons echt helpt die mysteries op te lossen. 
Wat leert ons de wetenschap over ons leven? De loop van een mensenleven ontstaat door een subtiel samenspel van evolutionair bepaalde neigingen, complexe hormonale processen en - oké - min of meer bewuste plannenmakerij. En dat allemaal in een sociale jungle waarbij de familie- en bondgenootsystemen van bavianen en chimpansees  verbleken tot een overzichtelijk onderonsje. Nee, héél helder!  
Wetenschap, bedankt.  
En dan de wereld zelf. Iedereen die niet geschokt is door kwantummechanica heeft het niet begrepen, was het oordeel van Niels Bohr. En hij kon het weten.  
Deeltjes die bestaan uit kansberekening, materie die uit het niets verschijnt en ook weer verdwijnt. Spookdeeltjes, donkere materie, donkere energie, het heelal schijnt er vol mee te zitten. Maar wat het is, weten we  niet. En dan nog: alsof we echt begrijpen hoe het zit als we weten om welke deeltjes het gaat.   
Tegen die achtergrond is het begrijpelijk dat het Zwarte Gat, die ongelooflijk diepe zwaartekrachtput die bij enorme sterexplosies kan ontstaan, zo'n grote  aantrekkingskracht op de mensen heeft. Híér komt alles samen!  
Enorme hoeveelheden materie zijn er samengeperst, alsof de aarde is ingeklonken tot een pingpongbal. Een helder beeld, maar ook onvoorstelbaar. 
De krankzinnige trek naar het zwarte gat; Deze week 
Veel 'begrip' komt voort uit gewenning. Wie maar vaak genoeg rekent met grote getallen, krijgt er vaardigheid in. Zoals de filosoof Daniel Dennett zegt: altijd gaat bekwaamheid aan begrip vooraf. Eerst iets doen, ergens mee omgaan, en dan pas kan onze geest echt iets vatten. Mensen blijven concrete denkers, ook  als ze abstract doen.  
Beste lezer, lees dus op pagina vier en vijf het heldere verhaal van Margriet van der Heijden over de nieuwe theorie over zwarte gaten en vraag u dan af: in welke wereld leef ik? Wie ben ik?  
Graphic

 
logo_wet_tandwielen
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Physics (94%); Death + Dying (73%)
Load-Date: April 22, 2014

End of Document
Page 2 of 2
