Quantumhippies
de Volkskrant
4 februari 2012 zaterdag
Copyright 2012 PCM Uitgevers B.V. All Rights Reserved

Section: Wetenschap; Blz. 6
Length: 187 words
Body

Wie als natuurkundestudent in de jaren zeventig van de vorige eeuw met populaire boeken als The Tao of Physics van Fritjof Capra aankwam, of The Dancing Wu Li Masters van Gary Zukav, kreeg op de faculteit de wind van voren. Vaag geleuter over mysterieuze verbanden tussen oosterse filosofie en quantumtheorie, dat was het. En toch, schrijft David Kaiser in zijn excellente How The Hippies Saved Physics (Norton, ISBN 978 0 393 08230 2), legden juist de kringen van Capra en Zukav de weg open voor de hedendaagse quantumtheorie, van cryptografie en communicatie tot supercomputers. Zonder hun tegencultuur, is zijn stelling, was de fysica mogelijk nog lang voorbij gegaan aan de exotische verschijnselen van de quantumwereld, die nu net de basis vormen voor zijn toepasbaarheid. Het vergde een zootje Californische hippies om die stagnatie te doorbreken. Hun namen Kaiser diepte ze op zijn vrijwel allemaal vergeten. How the Hippies Saved Physics is een monument voor hun sleutelrol, en alleen al daarom verplichte kost voor fysici en de rest. Om te beseffen langs welke kronkelwegen de wetenschap in werkelijkheid reist. (MvC)
Classification

Language: DUTCH; NEDERLANDS
Publication-Type: Krant
Journal Code: De Volkskrant
Subject: Physics (94%); Educational Institution Employees (69%)
Quantumhippies
Load-Date: February 3, 2012

End of Document
Page 2 of 2
