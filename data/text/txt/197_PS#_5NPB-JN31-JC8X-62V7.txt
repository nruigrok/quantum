Wetenschapsnieuws
de Volkskrant
3 juni 2017 zaterdag
Copyright 2017 De Persgroep Nederland BV All Rights Reserved

Section: Sir Edmund; Blz. 50
Length: 390 words
Body

ZWARTE DOOD OP IJS
Groenlandse ijskernen tonen sporen van pestuitbraken.
De pestepidemieën die in de Middeleeuwen huishielden in Europa hebben zelfs in de ijsmassa op Groenland hun sporen nagelaten. In een studie in het blad GeoHealth laten onderzoekers zien hoe ze de afgelopen tweeduizend jaar sporen van metaalindustrie kunnen vinden. Daardoor is looddamp neergeslagen, die bij het smelten van ijzererts vrijkwam. Niet alleen tonen de metingen aan dat menselijke activiteiten al ver voor de industriële revolutie hun milieusporen nalieten. Juist in tijden dat de Zwarte Dood de mijnbouw en metaalindustrie lamlegde, dalen de loodgehalten in de afgezette sneeuwlagen in het ijs. De onderzoekers stellen ook dat de norm voor natuurlijke loodgehalten misschien wel omhoog kan.
RANDSTAD KRIJGT QUANTUM
Delftse truc brengt onafluisterbaar netwerk onder handbereik.
Spionnen die stiekem meeluisteren op onze internetverbindingen gaan lastige tijden tegemoet. In het tijdschrift Science publiceren Delftse natuurkundigen deze week een methode om een werkend quantuminternet te bouwen, dat per definitie onafluisterbaar is. Volgens de quantumwetten gaan de quantumeigenschappen verloren zodra er een meting wordt gedaan. Een spion die wil meeluisteren vernietigt zo de informatie die hij zoekt. Probleem aan de 'veilige' breekbaarheid van quantumcommunicatie was tot nog toe dat die onderweg niet versterkt kon worden, omdat ook dat een meting betekent. Quantumfysicus Ronald Hanson ontwikkelde een procedure waarbij een quantumverbinding keer op keer wordt gekopieerd en ongelezen opgeslagen, zonder dat de informatie verdampt. Delft en andere universiteiten kregen onlangs 19 miljoen 
Wetenschapsnieuws
euro van het kabinet toegekend voor een plan om een quantuminternet te bouwen tussen Delft, Den Haag, Leiden en Amsterdam. Onder meer KPN en defensie kijken mee.
LANCEERVLIEGTUIG
Breedste toestel ooit kan drie raketten meetorsen.
Dit is de Stratolaunch, een vliegtuig met de grootste spanwijdte ooit: 117 meter van vleugeltip tot vleugeltip. Het toestel, dat deze week is onthuld, zal raketten meetorsen tussen beide rompen om ze vanaf grote hoogte te lanceren. Met de methode, ook toegepast door Virgin Galactic en de Amerikaanse luchtmacht in de jaren zestig, zijn drie raketten in één keer te lanceren, wat brandstof en geld moet besparen.
Bekijk de oorspronkelijke pagina: pagina 50
Classification

Language: DUTCH; NEDERLANDS
Publication-Type: Krant
Subject: Spacecraft (75%)
Industry: Aerospace Industry (94%); Computing + Information Technology (71%); Space Industry (67%)
Load-Date: June 2, 2017

End of Document
Page 2 of 2
