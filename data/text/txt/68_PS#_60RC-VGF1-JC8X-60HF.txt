Mensen kunnen misschien toch door wormgaten reizen
de Volkskrant
2 september 2020 woensdag
Copyright 2020 DPG Media B.V. All Rights Reserved

Section: Wetenschap; Blz. 27
Length: 382 words
Byline: GEORGE VAN HAL
Body

Opmerkelijke inzichten uit de wetenschap
Van sciencefictionfilm Interstellar tot de Britse televisieserie Doctor Who: wormgaten zijn in de sciencefictionwereld populair om grote kosmische afstanden af te leggen. In een recent artikel op de voorpublicatiesite Arxiv beschrijven fysici Juan Maldacena en Alexey Milekhin hoe je zo'n wormgat in het echt kunt maken. Een wormgat is op papier een letterlijke tunnel door zowel de vertrouwde drie ruimtedimensies (boven/onder, links/rechts en voor/achter) als door de dimensie van de tijd (eerder/later). Als je zo'n tunnel handig legt, kun je de afstand naar je bestemming korter maken. 
Als het even meezit, kun je er misschien zelfs mee tijdreizen. Probleempje: wormgaten hebben op papier de neiging direct in te storten zodra er iets in vliegt. In hun nieuwe artikel stellen Maldacena en Milekhin dat wormgaten misschien tóch open blijven staan. Althans: als het heelal zich gedraagt volgens de regels van het Randall-Sundrum-model âˆ' een beschrijving van de werkelijkheid die in de toekomst wellicht kan worden getoetst in deeltjesversnellers als de Large Hadon Collider. Overigens blijft zelfs dan één groot wormgat-nadeel overeind. Uit de wetten van de quantumfysica, de theorie die de wereld op de allerkleinste schaal beschrijft, blijkt dat de tijd die je nodig hebt om door een wormgat te reizen langer moet zijn dan de tijd die het kost om buiten het wormgat te reizen. 'Daardoor kun je wormgaten ook niet inzetten als tijdmachines', schrijven de fysici.Toch maakt dat ze niet helemaal onbruikbaar. De tijd í­n een wormgat loopt namelijk trager dan daarbuiten, zodat een reis voor iemand in het wormgat relatief snel gaat. Tegelijk moet je als wormgatreiziger niet al te gehecht zijn aan je sociale contacten. Buiten het wormgat gaat de tijd sneller, dus is de kans groot dat aan het einde van je trip al je familie en vrienden allang overleden zijn. Er is ook nog een kans dat je de reis zelf niet overleeft. Binnen in het wormgat reis je met bijna de lichtsnelheid. 
Mensen kunnen misschien toch door wormgaten reizen
En zoals Maldacena zei tegen het Britse weekblad New Scientist: 'Met die snelheid is alles wat je raakt problematisch, zelfs als het een klein stofdeeltje is. Je bent dus gewaarschuwd.'
Meer op het huh!?-blog, op volkskrant.nl/huh
Bekijk de oorspronkelijke pagina: pagina 27
Graphic

 
Een still uit wormgat-blockbuster Interstellar.
Classification

Language: DUTCH; NEDERLANDS
Publication-Type: Krant
Subject: Epidemics (94%); COVID-19 Coronavirus (69%); Infectious Disease (69%); Viruses (69%)
Industry: Tourism (75%); Rail Transportation (73%); Public Transportation (71%); 
Traveler Safety + Security (62%)
Load-Date: September 1, 2020

End of Document
Page 2 of 2
