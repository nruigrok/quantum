Fysicafeestje voor leraren
de Volkskrant
January 24, 2009 zaterdag
Copyright 2009 PCM Uitgevers B.V. All Rights Reserved

Section: KENNIS; Blz. 7
Length: 225 words
Body

Hoe staat het met de LHC-versneller? Zo luidt de titel van een lezing die voormalig CERN-directeur Jos Engelen volgende week zaterdag op het natuurkundefestival voor leraren Viva Fysica! houdt. Het antwoord op de vraag zou kunnen zijn: niet best. Krap tien dagen na de ingebruikneming van de superversneller in Genève in september gaf hij de geest, zonder één echte botsing.
Dat zal Engelen, sinds begin dit jaar de baas van wetenschapsorganisatie NWO, niet weerhouden van een enthousiast verhaal. Hij is een van de sprekers op het jaarlijkse festival van de UvA die dicht bij extreme nieuwe ontwikkelingen in de fysica staan. Astronoom Lex Kaper houdt er een verhaal over E-ELT, de voorlopig nog gedroomde European Extreme Large Telescope die met een spiegel van 40 meter diameter tienmaal meer heelal zal zien dan de sterkste telescopen nu. Kaper kreeg 18,8 miljoen om er alvast instrumenten voor te bedenken.
Het andere uiterste, en niet minder extreem, zijn de twee overige onderwerpen van het festival. Barbara Terhal van IBM Research pioniert op het terrein van quantumcomputers. En Robert Spreeuw (UvA) ontwikkelt chips waarop individuele atomen te manipuleren zijn. Ook quantum , en toch reëel. Leraren wordt nadrukkelijk voorgesteld vijf van hun betere leerlingen mee te nemen. Voor de leraren zelf is er desgewenst een nascholingscertificaat.
Classification

Language: DUTCH; NEDERLANDS
Publication-Type: Krant
Fysicafeestje voor leraren
Subject: Teaching + Teachers (94%); Educational Institution Employees (86%); Primary 
+ Secondary Education (75%); Physics (67%); Teaching & Teachers (90%) (%); 
Education & Training (89%) (%); Colleges & Universities (86%) (%); Secondary Schools (82%) (%)
Industry: Educational Services (67%)
Load-Date: January 23, 2009

End of Document
Page 2 of 2
