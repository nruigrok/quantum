[Quantumsysteem IBM online IT-bedrijf IBM heeft voo...]*
Het Parool
19 januari 2019 zaterdag
Copyright 2019 De Persgroep Nederland BV All Rights Reserved

Section: Wetenschap; Blz. 66
Length: 317 words
Body

Quantumsysteem IBM online
IT-bedrijf IBM heeft voor het eerst een quantumcomputer beschikbaar gesteld voor commercieel gebruik. Via internet kunnen klanten berekeningen uitvoeren op deze IBM Q System One. Quantumcomputers kunnen bepaalde taken beter uitvoeren dan reguliere computers, doordat ze quantummechanische principes gebruiken. Tot nu toe kan echter nog geen enkele quantumcomputer problemen oplossen die een gewone computer niet kan oplossen. Q System One heeft twintig quantumbits. Onderzoekers verwachten dat quantumcomputers minstens vijftig qubits nodig hebben om gewone computers te overstijgen.
Tandplak vrouw verraadt werkzaamheden
Onderzoekers hebben een verrassende ontdekking gedaan bij de resten van een middeleeuwse vrouw, die rond 1100 na Christus is begraven bij een klooster in MiddenDuitsland. In de versteende tandplak van de vrouw zitten pigmentresten van lazuursteen, een peperdure, intens blauwe kleurstof die werd gebruikt bij het illustreren van manuscripten. Hoewel geschiedkundigen ervan uitgaan dat vooral mannen middeleeuwse manuscripten illustreerden, vermoeden de onderzoekers dat de vrouw dit werk ook deed en bij het illustreren van manuscripten aan het puntje van haar penseel likte.
Zwarte apen Costa Rica worden blond
Steeds meer mantelbrulapen in Costa Rica hebben blonde plekken op hun ledematen en staart. Dat ontdekten Spaanse onderzoekers. In 2001 had geen enkele mantelbrulaap in Costa Rica blond haar. Nu zijn er minstens 21 apen met gele plekken op hun zwarte 
[Quantumsysteem IBM online IT-bedrijf IBM heeft voo...]*
vacht. Bovendien worden de plekken steeds groter: twee apen hebben zelfs een volledig gele vacht. De onderzoekers achterhaalden dat het blonde haar het pigment feomelanine bevat, in plaats van de eumelanine dat de apen gewoonlijk in hun vacht hebben. Omdat feomelanine in zwavel voorkomt, vermoeden de onderzoekers dat de apen zwavel hebben binnengekregen.
Bekijk de oorspronkelijke pagina: pagina 66
Classification

Language: DUTCH; NEDERLANDS
Publication-Type: Krant
Subject: Viruses (81%); Educational Institution Employees (69%); Epidemics (62%)
Industry: Computing + Information Technology (94%)
Load-Date: January 18, 2019

End of Document
Page 2 of 2
