kort nieuws wetenschap
Het Parool
27 december 2014 zaterdag
Copyright 2014 De Persgroep Nederland BV All Rights Reserved

Section: Wetenschap; Blz. 33
Length: 226 words
Body

Aanstaand vaderschap verlaagt hormoonniveau 
Aanstaand vaderschap kan het niveau van de hormonen testosteron en estradiol bij mannen verminderen. Dat blijkt uit onderzoek van wetenschappers van de University of Michigan in de VS. Daarmee is voor het eerst aangetoond dat deze hormonale veranderingen al voor het vaderschap kunnen optreden. 
Neurologen verklaren ons navigatievermogen 
Neurologen van het University College London hebben het hersengedeelte geïdentificeerd dat verantwoordelijk is voor ons navigatievermogen. De kracht van het signaal dat dit gebied produceert, bepaalt hoe goed iemand kan navigeren. Tot dusver was niet bekend waarom sommigen dat beter kunnen dan anderen. 
Kraaien zijn hyperintelligent 
Biologen hebben aangetoond dat kraaien net als mensen en apen bepaalde denktaken van hogere orde kunnen uitvoeren. Dat betekent dat de hersenen van kraaien uitzonderlijk zijn in vergelijking met andere vogels. De resultaten van het onderzoek zijn gepubliceerd in vakblad Current Biology. 
Nieuwe theorie verenigt twee kwantummysteries 
Natuurkundigen van onder andere de TU Delft hebben aangetoond dat twee onderdelen uit de kwantummechanica, de zogeheten golf-deeltje-dualiteit en het onzekerheidsprincipe, verschillende uitingen zijn van hetzelfde fenomeen. Ze publiceerden het resultaat in Nature Communications. 
kort nieuws wetenschap
Bekijk de oorspronkelijke pagina: pagina 33
Classification

Language: DUTCH; NEDERLANDS
Publication-Type: Krant
Journal Code: Het Parool
Subject: Medical Science (93%); Medical Research (81%); Cancer (76%); 
Pharmacology (69%); Physics (69%); Experimentation + Research (64%); 
Chemotherapy + Radiation (62%)
Organization: UNIVERSITY OF MICHIGAN (84%)
Industry: Pharmaceuticals + Biotechnology (94%); Pharmaceuticals Industry (94%)
Load-Date: December 26, 2014

End of Document
Page 2 of 2
