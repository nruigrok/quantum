No Headline In Original 
de Volkskrant
14 april 2012 zaterdag
Copyright 2012 PCM Uitgevers B.V. All Rights Reserved

Section: Wetenschap; Blz. 2
Length: 730 words
Body

ONDERWIJS Tennessee laat docenten 'onwetenschap' geven
Behalve de bijbelse schepping krijgen openbare scholen in Tennessee ook de vrijheid om te doceren dat het klimaat niet verandert en dat gekloonde mensenembryo's bezield zijn. Dat volgt uit een deze week aangenomen wet, die leraren toestaat 'leerlingen de wetenschappelijke sterktes en zwaktes van bestaande wetenschappelijke theorieœn helpen te begrijpen, te analyseren, te bekritiseren en te evalueren.' De wet werd doorgelaten door de conservatieve gouverneur William Haslam, die de wet tegenhield noch ondertekende. Daardoor werd hij deze week automatisch van kracht. Tennessee is na Louisiana de tweede staat waar een 'bijbelse' wet ingaat. Sinds 2010 namen tien andere staten een soortgelijke wet in behandeling.
PSYCHOLOGIE Pistool maakt sterk
Een man lijkt langer en gespierder met een pistool of mes in de hand. Onderzoekers van de universiteit van Californiœ in Los Angelos lieten ruim vierhonderd personen verschillende foto's bekijken van mannenhanden die voorwerpen vasthielden. De onderzoekers vroegen hen de lengte en gespierdheid van de mannen te schatten. Mannen met een pistool of mes werden beduidend langer en gespierder ingeschat (PLoS One). De schattingen kwamen bij mannen met gevaarlijk gereedschap, zoals een zaag en een boor, al meer overeen met de werkelijkheid. Bij een kwast of waterpistool was er geen verschil tussen de schatting en de werkelijkheid.
BIOLOGIE Vleermuis spaart energie
Door hun vleugels wat te vouwen bij iedere opwaartse beweging sparen vleermuizen 35 procent spierenergie uit, veel meer dan verwacht. Bovendien verkleinen ze zo de wrijving. Dat hebben biologen berekend (Proceedings of the Royal Society B). Waarom het dier zijn vleugels bij elke slag omhoog invouwt was altijd een raadsel, omdat het hem 
No Headline In Original
energie kost. Maar de winst blijkt groot, omdat het minder kracht kost om een opgevouwen vleugel omhoog te trekken. De onderzoekers van de Amerikaanse Brown University analyseerden voor hun studie hogesnelheidsopnamen van 27 vleermuizen en wogen een vleugel die ze in 32 stukken ontleedden om er een computermodel mee te maken.
AARDWETENSCHAP Tsunamigevaar Grieken
Het Macedonische schiereiland Kassandra, de toeristische stranden van de Baai van 
Thermaikos en de stad Thessaloniki moeten worden opgenomen op de lijst 'tsunamigevoelige' gebieden in Griekenland. Tot die conclusie komt de Duitse onderzoeker Klaus Reicherter na opgravingen in het gebied. Hoewel de kuststrook nog niet is aangemerkt als vloedgolfgevaarlijk, vonden Reicherter en collega's op zes plekken sporen van een tsunami. Die vond plaats in 479 voor Christus en werd al beschreven door Herodotus. Aan land vonden de archeologen onder meer zeeschelpen die door de tsunami moeten zijn opgeworpen. Dat wijst op een energierijke tsunami, aldus de onderzoekers.
NATUURKUNDE Majorana nu al in druk
Het vakblad Science heeft vrijdag in recordtempo (een dikke week na het indienen) een artikel van Delftse en Eindhovense fysici gepubliceerd, waarin ze de vermoedelijke vondst van zogeheten Majorana-deeltjes melden. Het bestaan van zulke deeltjes werd al in 1937 door de Italiaan Ettore Majorana geopperd, maar nog nooit echt waargenomen. De Nederlandse onderzoekers zeggen de deeltjes, die hun eigen antideeltje zijn, nu te zien ontstaan in nanodraden op een deels supergeleidende microchip. Echt bewijs dat het om Majorana's gaat is er nog niet, zegt onderzoeksleider Leo Kouwenhoven. Maar een andere verklaring voor de waarnemingen is er niet, denkt hij. Majorana-deeltjes hebben speciale eigenschappen waardoor ze in theorie zeer geschikt zijn voor gebruik in quantumcomputers. Microsoft investeerde eerder miljoenen in de Nederlandse experimenten.
STERRENKUNDE Oeroude dwergen gezien
Astronomen hebben twee uitgedoofde sterren waargenomen die in de jonge jaren van het heelal moeten hebben gebrand. Een opmerkelijke vondst: de twee opgebrande sterren zijn volgens de ontdekkers niet alleen de oudste, maar ook de dichtstbijzijnde in hun soort ooit waargenomen, op een afstand van 100 lichtjaar. De sterren moeten, met hun geschatte ouderdom van 11 tot 12 miljard jaar, hebben geschenen toen het heelal nog maar een paar miljard jaar oud was, zo'n 15 procent van de huidige leeftijd van 13,7 miljard jaar. De objecten zijn 'witte dwergen', afkoelende pitten van wat ooit een zonachtige ster was.
IN ONDERZOEK WEEK 15
Page 2 of 3
No Headline In Original
Graphic

 
Zoek de pinguãn Tellen uit de ruimte Die kleine zwarte vlekjes: dat zijn ze. Keizerspinguãns. Niet te verwarren met de bruine vlekken; dat is ijs besmeurd met pinguãnpoep. Voor het eerst slaagde een internationaal onderzoeksteam erin de keizerspinguãns van Antarctica te tellen door nauwkeurig naar satellietfoto's te kijken. Handig, want de dieren leven soms in afgelegen gebieden. De uitkomst is dat er liefst tweemaal zoveel keizerspinguãns op Antarctica leven dan gedacht: 595 duizend dieren verspreid over 44 kolonies, in plaats van de tot dusver geschatte 270 tot 350 duizend vogels. 
Classification

Language: DUTCH; NEDERLANDS
Publication-Type: Krant
Journal Code: De Volkskrant
Subject: Geology + Geophysics (94%); Astronomy + Space (88%); Physics (86%); 
Genetic Engineering (84%); Energy + Environment (81%); Epidemics (78%); Infectious 
Disease (78%); Viruses (78%); Standards + Measurements (67%)
Industry: Telecommunications (75%); Computing + Information Technology (74%); 
Pharmaceuticals Agents + Products (73%)
Load-Date: April 13, 2012

End of Document
Page 3 of 3
