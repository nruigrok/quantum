Het kan altijd heter
De Telegraaf
24 mei 2014 zaterdag
Copyright 2014 De Telegraaf All Rights Reserved

Section: Wetenschap; Blz. 4
Length: 359 words
Body

VRAAG  Is er zoiets als een maximale temperatuur?              
        ANTWOORD   
        Wat is temperatuur? Bedenk dat alles uit atomen bestaat. Van die kleine bolletjes met namen als waterstof, zuurstof, koolstof, goud, kwik, dat soort dingen. Die bolletjes zitten aan elkaar om zo bijvoorbeeld moleculen te vormen. Die bolletjes trillen op verschillende manieren: ten opzichte van elkaar, maar ook binnen in die bolletjes zit van alles dat trilt. Als je daar meer vanaf wil weten, kan ik van harte een studie kwantummechanica aanraden, maar nu is het genoeg om te weten dat warmte niks anders is dan al die trillingen.  
        Als die atomen trillen, noemen we dat warm. En als ze bijna stilstaan, heet dat het absolute nulpunt. Dat is zo'n 273 graden Celsius onder nul. Er is dus een (theoretische!) minimale temperatuur. Niet dat die in de praktijk ooit bereikt is, maar wetenschappers hebben er een race van gemaakt dat te bereiken.  
        Nu de vraag: is er ook een maximale temperatuur? Dat is alsof je vraagt of een balletje maximaal kan trillen. Theoretisch kan trillen altijd sneller, maar in de praktijk zal er een limiet zijn.  
        De maximale temperatuur van een mens is ongeveer 43ºC. Dan beginnen de eiwitten in het bloed te stollen en dan sterft men. Een van de warmste plekken hier op aarde, is het middelpunt van onze planeet. Die is ongeveer 5500 graden Celsius. Dat is trouwens ongeveer net zo heet als het oppervlak van de zon. Het centrum van de zon is dan nóg weer heter: 16 miljoen graden.  
Het kan altijd heter
        Kunnen we nóg hoger? De mens heeft wel voor hetere vuren gestaan. Een typisch kernwapen dat ontploft kan 350 miljoen graden heet zijn. En de deeltjesversneller van CERN zou (op een héél klein puntje) zelfs 10 triljoen graden gehaald hebben. Het allerheetst was het toen het universum nog de grootte van een voetbal had: vlak na de oerknal was het zo warm, dat er geen naam voor de grootte van het getal is. Een één met 32 nullen.  
        Aldo Brinkman            TU Delft,             www.scheikundejongens.nl    
        Heeft u ook een vraag op wetenschappelijk gebied, dan kunt u deze sturen naar wetenschap@telegraaf.nl   
Classification

Language: DUTCH; NEDERLANDS
Publication-Type: Krant
Journal Code: Telegraaf
Subject: Weather (94%); Severe Weather (86%); Superconductors (83%); Natural 
Disasters (76%); Climate Change (71%); Geology + Geophysics (70%)
Industry: Energy + Utilities (68%)
Load-Date: May 23, 2014

End of Document
Page 2 of 2
