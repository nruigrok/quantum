'Ik voelde gelijk weer die stress van toen';  Het Examen
NRC Handelsblad 
29 mei 2021 zaterdag
Copyright 2021 NRC Media B.V. All Rights Reserved

Section: IN HET NIEUWS; Blz. 14
Length: 548 words
Byline: Mandy Fit
Body

ABSTRACT
NRC bespreekt deze weken de eindexamens na met deskundigen. Theoretisch natuurkundige, wetenschapsjournalist en presentatrice Anna Gimbrère over het vwoexamen natuurkunde.
VOLLEDIGE TEKST:
'Toen ik zelf eindexamenleerling was, heb ik mezelf in de aanloop naar het eindexamen opgesloten in mijn kamer met een stapel boeken. Ik vond school best wel leuk, ik kon alleen heel slecht plannen. In de laatste weken heb ik super veel nieuwe dingen geleerd. Ik stond er wel goed voor gelukkig. Er waren geen zorgen dat ik zou gaan zakken, maar ik wilde geen onvoldoendes halen.
,,Hoewel ik theoretische natuurkunde ben gaan studeren was scheikunde mijn lievelingsvak. Destijds was natuurkunde wat meer toegepast, kwantummechanica was bijvoorbeeld nog geen onderdeel van het curriculum. Scheikunde was toen ook al wat theoretischer.
,,Wat ik zo fijn vind aan theoretische natuurkunde is dat het een hele prettige wereld is. 
Het is lekker gestructureerd en logisch, daar zit veel schoonheid in. De symmetrie van 
'Ik voelde gelijk weer die stress van toen';  Het Examen
een atoom bijvoorbeeld. Of de wiskundige beschrijving van een formule, dat vind ik iets heel magisch. Het geeft ook houvast, natuurwetten gelden overal.
,,De theoretische natuurkunde geeft mij handvatten om de natuur te beschrijven. De kwantummechanica beschrijft het allerkleinste, de relativiteitstheorie beschrijft de grotere schaal. Je zou het bijna rechtsgebieden kunnen noemen. De heilige graal zou natuurlijk zijn om een formule te vinden die álles beschrijft, die alles met elkaar verbindt.
,,Tegenwoordig is kwantummechanica onderdeel van het curriculum. Speciale relativiteit is een keuzevak geworden. Mijn klassieke mechanica is best wel ver weggezakt. Mijn boeken, inclusief het tabellenboek Binas, waar alle formules in staan, liggen ergens verstopt in een doos bij mijn ouders.
,,Toen ik het examen bekeek, voelde ik gelijk weer die stress van toen. Leerlingen hebben drie uur de tijd om het examen te maken. De eerste vraag over satellieten vergde veel leeswerk. Dat is heel verraderlijk, aan de ene kant wil je goed lezen, aan de andere kant wil je zo snel mogelijk uit het tekstje halen wat je nodig hebt om de som te maken. Ik ben nogal een pietje-precies, ik wil goed lezen en daarbij geen fouten maken. Om die reden was ik altijd in gevecht met de tijd. Die eerste vraag kon je eigenlijk het best overslaan en voor later bewaren.
,,Het afleiden van formules vond ik het leukst om te doen, het komt dichtbij theoretische natuurkunde. Het is de bedoeling dat je variabelen in elkaar omschrijft, dus je leidt bijvoorbeeld uit de formule de eenheid van een variabele af. Je krijgt er veel punten voor als je dat goed doet."
Mandy Fit
De opvallendste vraag (ingekort)
In zijn model definieert Thijs de richting naar rechts in de figuur als positief. Hoewel het Lagrangepunt L2 rechts van de aarde ligt, bekijkt Thijs dus ook wat er gebeurt bij negatieve waarden van x. Thijs berekent met zijn model hoe de gravitatieversnelling ten gevolge van de zon, ag, zon , en die ten gevolge van de aarde, ag, aarde , afhangen van x. Thijs heeft ervoor gezorgd dat zijn model zo goed mogelijk aan de werkelijkheid voldoet.
Beantwoord de volgende twee vragen:
Bij welke x wordt de waarde van ag, aarde maximaal in het model?
Geef de grootte van deze maximale waarde van ag,aarde . Link naar PDF
Page 2 of 3
'Ik voelde gelijk weer die stress van toen';  Het Examen
Classification

Language: DUTCH; NEDERLANDS
Publication-Type: Krant
Subject: Physics (94%); Educational Institution Employees (69%)
Load-Date: May 28, 2021

End of Document
Page 3 of 3
