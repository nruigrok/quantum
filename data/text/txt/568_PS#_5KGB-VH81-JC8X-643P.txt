Kort nieuws Amsterdam
Het Parool
16 augustus 2016 dinsdag
Copyright 2016 De Persgroep Nederland BV All Rights Reserved

Section: Amsterdam; Blz. 9
Length: 305 words
Body

Bestuurder quad zwaargewond na botsing met paal
Een bestuurder van een quad is gisteren aan het einde van de middag zwaargewond geraakt bij een ongeluk in Amstelveen. Het ongeval gebeurde rond kwart voor zes op de Laan Nieuwer-Amstel ter hoogte van de Dorpsstraat. AT5 schrijft dat de bestuurder volgens een getuige in botsing kwam met een lantaarnpaal. Door de klap brak de gordelgesp af, waarna hij met zijn hoofd op het wegdek terechtkwam. Twee ambulances en een traumateam boden assistentie. Het slachtoffer werd met spoed naar een ziekenhuis overgebracht. De brandweer moest weggelekte benzine opruimen.
Amsterdamse studentenkamer veruit het duurst
Amsterdamse studenten betalen met afstand het meest voor een kamer. Op basis van cijfers van verhuursite Kamernet blijken de Amsterdamse kamers met een prijs van gemiddeld ruim 500 euro veruit het duurst, gevolgd door Den Haag, Rotterdam, Utrecht en Nijmegen. In Enschede (gemiddeld 300 euro) zijn studenten het goedkoopst uit. Volgens Jarno Berkhout, voorzitter van de Landelijke Studentenvakbond LSVb betalen studenten in Amsterdam gemiddeld ruim 138 euro meer dan is toegestaan volgens het puntensysteem. "Het is te makkelijk om het puntensysteem te omzeilen."
Prijs voor systeem tegen hackersaanval
Onderzoeker Léo Ducas van het Centrum Wiskunde & Informatica heeft met Peter Schwalbe van de Radboud Universiteit in Nijmegen de 2016 Internet Defense Prize gekregen. Ducas en Schwalbe krijgen de prijs voor het door hen ontworpen systeem NewHope. Hiermee kunnen computers in de toekomst worden beschermd tegen aanvallen door kwantumcomputers, die veel slimmer en sterker zijn dan de computers 
Kort nieuws Amsterdam
van nu. De huidige bescherming is er niet tegen bestand. Aan de prijs is een bedrag van 100.000 dollar verbonden. "Van dat geld gaan we verder onderzoek doen."
Bekijk de oorspronkelijke pagina: pagina 9
Classification

Language: DUTCH; NEDERLANDS
Publication-Type: Krant
Subject: Colleges + Universities (94%); Teaching + Teachers (94%); Students + Student 
Life (82%); Student Financial Aid (65%); Physics (64%)
Industry: Educational Services (93%)
Load-Date: August 16, 2016

End of Document
Page 2 of 2
