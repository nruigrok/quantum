Relatief universum 
de Volkskrant
30 juni 2012 zaterdag
Copyright 2012 PCM Uitgevers B.V. All Rights Reserved

Section: Wetenschap; Blz. 4
Length: 410 words
Byline: Martijn van Calmthout
Body

Andrew Thomas, meldt de flaptekst van zijn intrigerende Hidden in Plain Sight, studeerde ooit natuurkunde in het James Clerk Maxwellgebouw in Edinburgh. Nu runt hij de website whatisreality.org, maakt hij digitale kunst en elektronische muziek.
Dat klinkt meer als een amateur dan als de man die de natuurkunde wel even uit zijn existentiœle crisis zal trekken. Toch is dat wat hij nadrukkelijk in zijn boekje pretendeert. Iets te nadrukkelijk, misschien: het idee waarmee hij komt is haast te simpel voor woorden. Al met al klinkt hij wel behoorlijk overtuigend. Zijn redenering geeft stof tot nadenken en discussie. Als e-book is Hidden in Plain Sight inmiddels een kleine sensatie.
De moderne natuurkunde, aldus Thomas, wordt verscheurd door het succes van twee theorieœn: de relativiteit van Einstein (zwaartekracht dus) en de quantumtheorie van vele anderen. Beide zijn zeer effectief, maar in heel verschillende domeinen. Zwaartekracht geld voor grote objecten en afstanden; quantum speelt op het allerkleinste niveau. Snaartheorie en de concurrerende loop quantum gravity proberen een diepere theorie te bieden, die de hele natuurkunde op alle niveau's elegant beschrijft, maar echt lukken wil dat maar niet, benadrukt Thomas.
Omdat, stelt hij, het verbindende idee ontbreekt. En dat idee is zo voor de hand liggend dat we het tot nog toe over het hoofd hebben gezien: er is maar een heelal, dat niet voor niets het universum heet. Alles in het heelal is daarom relatief. Maten, tijd, maar ook de eigenschappen van alle deeltjes en hun onderlinge interacties. Alles hangt met alles samen, vormt een eenheid.
Thomas laat met een reeks behoorlijk duizelingwekkende logische denkstappen zien dat daaruit haast vanzelf zowel zwaartekracht ontstaat als quantumvaagheid (deeltjes in 
Relatief universum
meerdere toestanden tot er gemeten wordt). Het eerste als boekhoudtruc van de natuur, om bewegingen en krachten in ruimtetijd bij te houden zonder telkens het totaal te hoeven vastleggen; het tweede omdat een geãsoleerd deeltje niet langer door alles eromheen tot een bepaald gedrag wordt gedwongen.
Het klinkt uit Thomas' mond logisch, maar dat is het zeker niet en hij erkent zelf al dat veel theoretici waarschijnlijk de schouders zullen ophalen over zijn principe van het relatieve universum. Anderzijds heeft hij duidelijk wel opgelet in dat Maxwellgebouw, destijds. Hij weet waarover hij het heeft. Bovendien kan de natuurkunde wel weer eens wat leven in de brouwerij gebruiken.
Graphic

 
Andrew Thomas: Hidden in Plain Sight. Pocket: Create Space; 212 pagina's; EUR 8,55. ISBN 978-1469960791. Als Kindle-download vrijwel gratis: (EUR 0,88). 
Classification

Language: DUTCH; NEDERLANDS
Publication-Type: Krant
Journal Code: De Volkskrant
Subject: Physics (94%)
Load-Date: June 29, 2012

End of Document
Page 2 of 2
