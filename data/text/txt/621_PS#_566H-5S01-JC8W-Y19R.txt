Lezers: over 122 jaar...
NRC Handelsblad
26 juli 2012 donderdag
Copyright 2012 NRC Media B.V. All Rights Reserved

Section: Cultureel Supplement
Length: 423 words
Byline: Menno Kroese
Body

       Bericht uit 2012
U, lezer van deze tekst, bent een gelukkig mens. In 2135 leeft u na de eeuw van het pragmatisme. Een eeuw waarin de mensheid de complexiteit in samenlevingen, economie en gebruik van de wereldtalen tot een minimum heeft teruggebracht en de (toegepaste) wetenschap een grote vlucht heeft genomen.
Economie
De wereld kent nog maar enkele valuta's en slechts drie centrale banken, waarmee de geldhandel en het in de hand houden van inflatie kinderspel is geworden. Hiermee is een start gemaakt in Europa met de euro. Even leek het erop dat de euro zou ondergaan, maar na krachtig ingrijpen van de Europese Unie werd deze munt sterker dan ooit. Groot-Brittannië, dat zich van deze munt distantieerde, is sindsdien verworden tot een van de armste landen. Een schrikbeeld waaruit met name het Aziatische continent (en later ook Groot-Brittannië zelf) lering heeft getrokken.
Wereldtalen
In 2012 waren er alleen al in de EU 23 officiële talen, wat inhield dat er tijdens vergaderingen voor 23 talen in 22 andere talen getolkt moest worden. Heel duur. Vandaar het initiatief om één officiële Europese taal te ontwikkelen. Taalwetenschappers hebben er tien jaar over gedaan om een volledig nieuwe taal (met elementen van de meeste oude talen) te ontwikkelen. De implementatie daarvan is soepeler verlopen dan verwacht. In eerste instantie werden docenten opgeleid om tweetalig les te geven (in 
Lezers: over 122 jaar...
'hun' taal en het Europees), maar vanaf 2025 werd iedereen in het Europese basisonderwijs verplicht om uitsluitend het Europees te gebruiken. In 2040 gold dat voor het gehele onderwijs en alle media. In 2075 werd nog nauwelijks een van de oude talen gebruikt. Dit Europese initiatief heeft ook in Azië navolging gekregen.
Wetenschap en samenleving
Het Europese Human Brain Project heeft in 2012 de eerste resultaten opgeleverd, waarmee het begrip van het brein en het denken een eerste stap nam. In 2135, met de veel snellere kwantumcomputers, is het gelukt om denkende computers te maken en mensen te voorzien van een biomatisch component waarmee ze elkaars gedachten kunnen delen. Dit biomatisch component wordt bij de geboorte eenvoudig in het hoofd ingebracht en ontwikkelt zich parallel met de persoon in kwestie. Met behulp van dit component kunnen mensen met iedereen ter wereld denkend communiceren. Liegen en bedriegen is nauwelijks meer mogelijk. Je kan namelijk waarnemen wat er in het brein van de ander omgaat.
Lezer dezes, wellicht is het allemaal anders verlopen, maar u is een beeld geschetst hoe een 2012'er uw heden ziet.
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Primary + Secondary Education (94%); Teaching + Teachers (93%); Foreign 
Language Education (63%); Central Banks (61%)
Organization:  EUROPEAN UNION (57%)
Industry: Educational Services (93%)
Load-Date: July 27, 2012

End of Document
Page 2 of 2
