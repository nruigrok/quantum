Superaardappel nationaal icoon
De Telegraaf
7 november 2014 vrijdag
Copyright 2014 De Telegraaf All Rights Reserved

Section: Nieuws; Blz. 12
Length: 183 words
Byline: Lengton, Inge
Body

Van onze parlementaire   redactie  Den Haag  Na de Deltawerken, de kunstnier en de compact disc heeft Nederland vier nieuwe nationale iconen waarmee ons land op internationaal niveau hoge ogen wil gooien.  Het gaat om superaardappels uit zaad, oplosbare bionaaldjes, gekweekte stamcellen en kwantumcomputers met ongekende rekencapaciteit.  
        De nationale iconen zijn de winnaars van een wedstrijd op initiatief van minister Kamp (Economische Zaken). Bijna 170 ondernemers deden daaraan mee. Uit deze hausse van inzendingen selecteerde een jury elf eindkandidaten. De uiteindelijke winnaars 	werden 	gisteren 	in 	aanwezigheid 	van 	koning 	Willem-Alexander bekendgemaakt.   
        Het nieuwe aardappelras van ondernemer Hein Kruyt is om twee redenen bijzonder. Op de eerste plaats is het ras sterk en heeft het daardoor minder bestrijdingsmiddelen nodig. Wat ook een voordeel is, een unicum zelfs, is dat boeren die deze aardappel op hun land willen zaad kunnen bestellen in plaats van pootgoed. Zaad is veel kleiner en lichter dan grote en zware pootaardappels. Dit heeft grote logistieke voordelen.   
Classification

Language: DUTCH; NEDERLANDS
Publication-Type: Krant
Superaardappel nationaal icoon
Journal Code: Telegraaf
Subject: Developing Countries (94%)
Load-Date: November 6, 2014

End of Document
Page 2 of 2
