Microsoft opent lab in Delft
Trouw
22 november 2016 dinsdag
Copyright 2016 De Persgroep Nederland BV All Rights Reserved

Section: Nederland; Blz. 10
Length: 156 words
Byline: TROUW 
Body

quantumcomputer
De Amerikaanse softwaregigant Microsoft gaat een eigen laboratorium openen op de campus van de TU Delft. De nieuwe afdeling komt onder leiding te staan van hoogleraar Leo Kouwenhoven en richt zich op de verdere ontwikkeling van quantumcomputers, maakte de TU Delft gisteren bekend. 
De Delftse universiteit werkt al langer samen met Microsoft. Naast de oprichting van het onderzoekslab, gaan de Amerikanen langjarig investeren in QuTech, een samenwerking van de TU Delft en onderzoeksinstituut TNO. 
Quantumcomputers bestaan nog niet, maar zouden meerdere berekeningen tegelijk kunnen uitvoeren. Daarom zijn ze in sommige taken, zoals het kraken van codes, veel sneller dan de snelste computers van nu. Dat is niet de drijfveer van Kouwenhoven. Hij bouwt aan een quantumcomputer om problemen uit de quantumtheorie op te lossen, zegt hij. Kouwenhoven blijft overigens hoogleraar aan de TU Delft.
Bekijk de oorspronkelijke pagina: pagina 10
Classification

Language: DUTCH; NEDERLANDS
Microsoft opent lab in Delft
Publication-Type: Krant
Subject: Educational Institution Employees (74%); Experimentation + Research (67%)
Industry: Computing + Information Technology (94%)
Load-Date: November 21, 2016

End of Document
Page 2 of 2
