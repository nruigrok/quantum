No Headline In Original
NRC Handelsblad
3 oktober 2013 donderdag
Copyright 2013 NRC Media B.V. All Rights Reserved

Section: Wetenschap; Blz. 19
Length: 291 words
Body

Kanker
 Bloeddrukverlager ondersteunt chemo 
Amsterdam. Chemotherapeutische medicatie kan tumoren effectiever opruimen als tegelijkertijd de bloeddrukverlager losartan wordt toegediend, schrijven Amerikaanse onderzoekers  deze week in Nature Communications. Dat concluderen ze uit proeven met muizen die borst- of alvleesklierkanker hadden. Losartan opende de dichtgeklapte bloedvaten in de kankergezwellen weer. Daardoor werden ook de kankercellen diep in de tumor weer bereikbaar voor toegediende cytostatica (chemotherapie), en kregen ze ook weer zuurstof, wat de werking van cytostatica bevordert.   (NRC)
Quantummechanica
 Veel geld voor Delfts quantumlaboratorium  
Amsterdam.  De overheid investeert in het nieuwe QuTech-instituut aan de TU Delft, waar onderzoek wordt gedaan aan de  bouwstenen van een quantumcomputer.  Zulke quantumbits, die in Delft worden  onderzocht, zouden over 15 jaar een werkende quantumcomputer moeten opleveren. De TU Delft zal jaarlijks vijf miljoen euro bijdragen, de rijksoverheid en  TNO jaarlijks samen ongeveer vier miljoen euro. Ook NWO en bedrijven als Microsoft dragen bij. (NRC)
Langer leven
 Eiwitten naakte molrat bevatten weinig fouten 
No Headline In Original
Amsterdam. Naakte molratten leven langer dan andere knaagdieren en krijgen minder vaak kanker. Dat komt waarschijnlijk doordat hun cellen minder  fouten maken bij de productie van eiwitten. Dat schrijven  celbiologen deze week in PNAS (online).  Naakte molratten (Heterocephalus glaber)   kunnen  wel 30 jaar oud kunnen worden. De Amerikanen ontdekten dat  de  celorganen die eiwitten maken (ribosomen) van  naakte molratten  tien keer minder fouten maken dan die van muizen. Ouderdomsziekten ontstaan vaak doordat verkeerd gevouwen eiwitten zich ophopen in de cel.  (NRC)
Graphic

 
Naakte molratten leven langer.
Foto  J. Adam Fenster
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Cancer (94%); Chemotherapy + Radiation (82%); Chronic Diseases (74%)
Company:  MICROSOFT CORP (54%)
Ticker: MSFT (NASDAQ) (54%)
Industry: NAICS511210 SOFTWARE PUBLISHERS (54%); SIC7372 PREPACKAGED 
SOFTWARE (54%); Pharmaceuticals Agents + Products (73%); Computing + 
Information Technology (61%)
Load-Date: October 3, 2013

End of Document
Page 2 of 2
