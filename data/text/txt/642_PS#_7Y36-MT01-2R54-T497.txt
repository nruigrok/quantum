Wonderlijke verbondenheid; 'Something Unknown...'
De Telegraaf
25 maart 2010 donderdag
Copyright 2010 De Telegraaf All Rights Reserved

Section: FILMUITGAAN; Blz. 23
Length: 197 words
Body

SAMENVATTING
Zo uitzinnig waren George Clooneys avonturen in 'Men who stare at goats' niet. De CIA zette werkelijk psychisch begaafde mensen in om tegenstanders de loef af te steken. 'Something Unknown is doing we don't know what' laat zien hoe Amerikanen tijdens de Koude Oorlog langs mentale weg Sovjet-installaties opspoorden en uittekenden.
VOLLEDIGE TEKST:
Toen de Russen openheid van zaken gaven, bleek hoe treffend de paranormale beschrijvingen waren. Wonderlijk? Documentariste Renée Scheltema laat professoren en wetenschappers uitleggen hoe de menselijke geest tijd, ruimte en materie overstijgt.
Vijf kerngebieden van 'paranormale' activiteiten worden aangegeven en met voorbeelden geïllustreerd. Eeuwenoude 'religieuze' overtuigingen gingen er vanzelfsprekend van uit, de kwantummechanica voerde het aan en de wetenschap kan het steeds meer bevestigen: alles in het universum is met elkaar verbonden. Die energie wordt door gevoelige mensen gebruikt om te voorzien, te voorvoelen en te genezen. De intelligente nuchterheid waarmee de wetenschappers hun decennialange onderzoeken en bevindingen presenteren, maakt het verslag van Renée Scheltema eens te meer fascinerend. E.K.
Classification

Language: DUTCH; NEDERLANDS
Wonderlijke verbondenheid; 'Something Unknown...'
Publication-Type: Krant
Journal Code: Telegraaf
Subject: Educational Institution Employees (94%); Physics (84%); Religion + Spirituality 
(75%); Health Care Professionals (74%); Genetic Engineering (71%); Death + Dying 
(69%); Nanotechnology (69%); Securities Law (69%); Verdicts (69%)
Industry: Pharmaceuticals Agents + Products (75%)
Load-Date: March 25, 2010

End of Document
Page 2 of 2
