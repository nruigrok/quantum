Kort nieuws wetenschap
Het Parool
12 september 2020 zaterdag
Copyright 2020 DPG Media B.V. All Rights Reserved

Section: Wetenschap; Blz. 58
Length: 330 words
Body

Fysici ontdekken zwaar zwart gat
Natuurkundigen hebben een zwart gat ontdekt dat volgens de huidige theorieën niet kan bestaan. Als een zware ster aan het eind van zijn leven ineenstort, laat die een zwart gat achter. In theorie kunnen zulke gaten maximaal 45 keer zo zwaar zijn als de zon. Met de twee Ligodetectoren in de VS en de Virgodetector in Italië is echter bewijs gevonden voor het bestaan van een zwart gat dat zo zwaar is als 85 zonsmassa's. Mogelijk komt het zwarte gat voort uit een eerdere samensmelting van twee lichtere zwarte gaten. De kans dat een op die manier gevormd zwart gat nog een exemplaar tegenkomt, is echter klein.
Ozongehalte in troposfeer neemt toe
De hoeveelheid ozon in de troposfeer is toegenomen, met mogelijk schadelijke gevolgen. Dat ontdekten onderzoekers van de Universiteit van Colorado in de VS. Ozon (O3) in de stratosfeer - de laag in de atmosfeer tussen 15 en 35 kilometer hoogte - beschermt ons tegen ultraviolette straling. In de troposfeer - de laag tot 15 kilometer - is het echter een broeikasgas dat de opwarming van de aarde versterkt. Ook komt een deel ervan terecht in de lucht die wij inademen, met negatieve gevolgen voor mensen, dieren en planten. De onderzoekers vermoeden dat de toename is veroorzaakt door menselijke activiteit in subtropische gebieden.
Chemische reactie gesimuleerd
Onderzoekers van Google zijn er als eerste in geslaagd met een quantumcomputer een chemische reactie te simuleren. Over de hele wereld wordt hard gewerkt aan de ontwikkeling van quantumcomputers die quantumdeeltjes gebruiken om 
Kort nieuws wetenschap
berekeningen uit te voeren. Omdat atomen en moleculen de wetten van de quantummechanica volgen, denken onderzoekers dat je chemische reacties met een quantumcomputer beter kunt simuleren dan met een gewone computer. Het 
Googleteam heeft dat als eerste voor elkaar gekregen. De verwachting is dat dankzij dit soort simulaties ooit nieuwe stoffen kunnen worden ontwikkeld.
Bekijk de oorspronkelijke pagina: pagina 58
Classification

Language: DUTCH; NEDERLANDS
Publication-Type: Krant
Subject: Pollution + Environmental Impacts (94%); Geology + Geophysics (83%); 
Meteorology (78%); Energy + Environment (76%)
Load-Date: September 11, 2020

End of Document
Page 2 of 2
