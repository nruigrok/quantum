Einsteins pech 
de Volkskrant
23 oktober 2015 vrijdag
Copyright 2015 De Persgroep Nederland BV All Rights Reserved

Section: Opinie en Debat; Blz. 19
Length: 142 words
Byline: MARTIJN VAN CALMTHOUT
Body

Stekel 
Een beetje ironisch is het wel. In 1935 bedacht Albert Einstein een proef waarmee de absurditeit van de quantumtheorie kon worden aangetoond. Case closed, meende hij, zo gek kan het nooit zijn. Tachtig jaar later laat precies die proef in Delft zien dat de werkelijkheid wel degelijk absurd is. Dat resultaat werd gisteren in de media meteen gevierd als een nederlaag voor het oude boegbeeld van de wetenschap. Maar het valt te bezien of hij er van wakker zou liggen. Toen Einstein in 1916 het bericht kreeg dat metingen tijdens een zonsverduistering aantoonden dat de zware zon ruimte en tijd verwringt, zoals hij had voorspeld, kreeg hij ook de vraag wat er gebeurd zou zijn als er niks te zien was geweest. Niets, was zijn koele antwoord. 'Pech voor het universum, maar mijn theorie klopt.' Niks slapeloze nachten. 
Bekijk de oorspronkelijke pagina: pagina 19
Classification

Language: DUTCH; NEDERLANDS
Publication-Type: Krant
Journal Code: de Volkskrant
Einsteins pech
Subject: Experimentation + Research (94%); Physics (88%); Standards + 
Measurements (68%); Aging (63%); Computer Science (63%)
Industry: Pharmaceuticals Agents + Products (76%); Computer + Electronics Mfg 
(68%); Computing + Information Technology (68%); Media + Telecommunications (61%) Load-Date: October 22, 2015

End of Document
Page 2 of 2
