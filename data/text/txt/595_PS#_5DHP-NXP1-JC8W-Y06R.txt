Elf grote kanshebbers
De Telegraaf
5 november 2014 woensdag
Copyright 2014 De Telegraaf All Rights Reserved

Section: Nieuws; Blz. 13
Length: 486 words
Byline: Lengton, Inge
Body

Bionaaldjes  Vaccinaties leveren afval op. Artsen blijven zitten met naalden, spuiten en flesjes. Bionaaldjes reduceren deze afvalberg. Het zijn ampullen gevuld met injectievloeistof, die met een speciale applicator pijnloos in de huid worden geschoten. Ze lossen volledig op.   
        PEF-flessen  PEF-polyester is een plastic dat voor 100 procent uit biologische grondstoffen, zoals bietsuiker, wordt gewonnen. Er worden frisdrankflessen van gemaakt. PEF is niet volledig afbreekbaar. Wel is de productie minder milieuvervuilend dan de concurrent: PET-flessen.   
        Aardappels uit zaad  Aardappels uit zaad, in plaats van uit pootgoed zijn sterker en hebben minder bestrijdingsmiddelen nodig. Het kleinere en lichtere zaad heeft ook logistieke voordelen boven het grote en zware pootgoed. Er zijn minder grondstoffen nodig om ze te laten groeien.   
        Nieuwe Afsluitdijk  De Afsluitdijk wordt vernieuwd en zal niet alleen als waterkering, maar ook als energie-opwekker worden ingezet, met zonnepanelen, getijdenstroom en zoet-zoutwaterosmose.   
        Stamcellen  Met gekweekte stamcellen is het mogelijk om nieuw orgaanweefsel binnen het lichaam te laten aangroeien, of medicijnen buiten het lichaam te testen. Dit is een doorbraak in de behandeling van bijvoorbeeld kanker. Op termijn kan dit orgaantransplantaties overbodig maken.   
Elf grote kanshebbers
        QuTech  In Delft wordt gewerkt aan de volgende generatie computers: kwantumcomputers. Bij deze nieuwe computers wordt gebruikgemaakt van de bijzondere eigenschappen van kleine deeltjes, zogenaamde kwantumbits. Deze kleine deeltjes kunnen een enorme rekencapaciteit leveren, waardoor nieuwe toepassingen mogelijk zijn.   
        Talking traffic  In Helmond worden auto's getest die met elkaar kunnen communiceren. De voertuigen zenden informatie over hun positie en de wegomstandigheden. Zo vinden ze de snelste weg van A naar B. Dit leidt tot minder files en uitstoot.   
        Amsterdam  Conservatoir Center  De kwaliteit van het mondiale cultureel erfgoed gaat hard achteruit. In het ACC wordt kennis van kunst, materialen, chemische processen en identificatie gecombineerd voor het behoud van kunst.   
        Mri-versneller  Het identificeren van tumoren en het bestralen ervan zijn nu twee losstaande processen. Met de mri-versneller kan de arts het tumorweefsel in beeld brengen en gelijktijdig de bestraling uitvoeren. Hierdoor wordt de behandeling effectiever.   
        Zeezoutbatterij  Dit is een batterijtechniek die energieopslag aanmerkelijk goedkoper en efficiënter maakt en daarmee dus beter is voor het milieu. Dit kan bijvoorbeeld toegepast worden voor de opslag van wind of zonne-energie.   
        Verticale kassen  op open water  Op open water worden duurzame, energieneutrale kassen gebouwd. Ze bestaan uit meerdere lagen. Zo is er een laag waar algen worden geteeld. De olie uit deze algen wordt als energiebron gebruikt in andere lagen.  
Classification

Language: DUTCH; NEDERLANDS
Publication-Type: Krant
Journal Code: Telegraaf
Subject: Chronic Diseases (93%); Cancer (84%); Chemotherapy + Radiation (75%); 
Educational Institution Employees (63%); Environment + Natural Resources (63%)
Industry: Oil + Gas Industry (86%); Chemicals (82%); Food Industry (82%); Paper + 
Packaging (71%); Computing + Information Technology (70%); Agriculture (63%)
Page 2 of 3
Elf grote kanshebbers
Load-Date: November 4, 2014

End of Document
Page 3 of 3
