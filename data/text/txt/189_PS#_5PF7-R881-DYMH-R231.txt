Rand van de toekomst
NRC Handelsblad
09 September 2017 Zaterdag
Copyright 2017 NRC Media B.V. All Rights Reserved

Section: Wetenschap; Blz. 2
Length: 242 words
Byline: Hendrik Spiering
Body

ABSTRACT
Hendrik Spiering
Deze week
Voorbij de regenboog ligt een wetenschappelijk droomrijk. Daar zorgen fusiereactoren voor schier onbeperkte energie en niemand hoeft daar nog te sterven, dankzij gentherapie en verjongingshormonen. In die droomstad op de berg beschikt ook een ieder over vrij reizen - via de stabiel wormgatportalen! En bovenal: er staat een perfecte, hypersnelle, 	alleskunnende 	computer, 	slimmer 	dan 	die 	in 	Star 	Trek: 	de quantumcomputer.
En van alle droomtechnieken staat die quantumrekenaar waarschijnlijk het dichtst bij het heden (oké, in 1997 leverde een Britse fusiereactor korte tijd 16 megawatt aan vermogen, ongeveer evenveel als een half dozijn moderne windmolens).
Een stroom van berichten over mega-investeringen en quantumcomputers die wéér een qubit aan hun rekenkracht hebben toegevoegd houdt het quantumvertrouwen in leven. Al blijft óók de twijfel over het nog altijd onbekende. Wat kan die quantumcomputer dan? En wat is dat qubit eigenlijk? Op de rand van die toekomst spreekt verderop in deze bijlage Bruno van Wayenburg met de vooraanstaande Nederlandse quantumcomputerman Ronald de Wolf. Inderdaad, naar aanleiding van 
Rand van de toekomst
een mega-subsidie (18,8 miljoen euro van NWO). En wat blijkt? Er zijn eigenlijk maar heel weinig specifieke rekentaken waarbij de quantumcomputer zijn wonderbaarlijke talent 	kan 	tonen. 	Helaas 	geen 	wondermiddel. 	Ook 	mét 	een 	werkende quantumcomputer zullen we met de voeten op de grond blijven staan.
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Educational Institution Employees (73%)
Industry: Computing + Information Technology (94%)
Load-Date: September 8, 2017

End of Document
Page 2 of 2
