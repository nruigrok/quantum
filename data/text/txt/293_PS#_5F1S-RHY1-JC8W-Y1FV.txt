Terug naar simpel; Tv-trends
De Telegraaf
10 januari 2015 zaterdag
Copyright 2015 De Telegraaf All Rights Reserved

Section: Digitaal; Blz. 22
Length: 661 words
Byline: Coenradie, Kirsten
Body

De Consumer Electronics Show (CES) die  afgelopen week in Las Vegas plaatsvond, toonde wat de tv-liefhebber dit jaar mag verwachten. Van alle omzet die binnen de consumentenelektronica wordt gerealiseerd, komt nog altijd de helft voor rekening van tv's. De belangrijkste tv-trends op een rij.     
De nieuwe modellen voor 2015 die de tv-fabrikanten op het punt staan uit te brengen, worden makkelijker te bedienen. Je kunt sneller bij je favoriete programmering (content) komen. Ook tv-apps worden beter toegankelijk.   
        Daarmee wordt gehoor gegeven aan de wens van veel consumenten de tv weer simpel te maken. Want door het toevoegen van allerlei nieuwe mogelijkheden zoals online video en apps ontbrak het daaraan. Veel gebruikers raakten hierdoor gefrustreerd.   
        Niet geheel toevallig gaat de bediening van een tv lijken op die van een smartphone of tablet. Besturingssystemen die oorspronkelijk voor mobiele apparatuur zijn ontworpen, vinden namelijk toepassing bij tv's. Voorbeelden zijn WebOS van LG en de Linux-variant Tizen van Samsung. Philips/TP Vision, Sharp en Sony kozen voor Google's Android TV.   
        Samsung  Marktleider Samsung kondigt aan al haar nieuwe Smart TV's uit te zullen rusten met Tizen, het besturingssysteem dat onder meer voor camera's en smartwatches wordt gebruikt. Doel is om de tv die is uitgegroeid tot een compleet entertainmentsysteem, beter te integreren met allerlei content waaronder online video.   
Terug naar simpel; Tv-trends
        De behoefte aan meer integratie stijgt, nu veel mensen genieten van entertainment uit een veelheid aan bronnen. Het live aanbod van tv-zenders wordt namelijk minder belangrijk. Content komt tegenwoordig overal vandaan of het nu YouTube, Netflix of Videoland is. Met Samsung Sports Live bekijk u live wedstrijden en opent u direct de statistieken van spelers. Behalve media streaming diensten en apps is gaming op de tv in opkomst. Samsung werkt samen met gamebedrijven om in elk genre leuke games te bieden. Bingo HOME: Race to Earth , de game van de nieuwe film HOME, is met anderen te spelen via de tv en mobiele apparaten.  
        Samsung heeft de navigatie door het menu verbeterd. De programma's van uw voorkeur zijn sneller te selecteren. Verbeterd ook is het gemak waarmee de tv via wifi en Bluetooth synchroniseert met andere apparaten.   
        Content is met één druk op de knop te delen van uw smartphone naar uw tv en andersom. Ook is het bijvoorbeeld mogelijk live tv op uw smartphone en tablet te bekijken, terwijl de Smart tv uit staat.   
        LG  LG volgt een eigen weg met webOS 2.0. De tv start hiermee sneller op, terwijl u ook rapper toegang krijgt tot content. Schakelt u van het startscherm van de Smart tv over naar YouTube dan gaat dat tot 70 procent sneller, aldus LG. Verder onthult LG een nieuw soort Ultra HD-tv waarin de zogenoemde quantum dot technologie is toegepast. Nano kristallen zorgen voor meer kleurbereik en kleurverzadiging.   
        Philips  TP Vision/Philips behoorde tot de eerste aanbieders van tv's met Android aan boord. Dit jaar gaat de licentiehouder van het Philips-merk in volle vaart door. Bijna alle nieuwe modellen krijgen de nieuwste versie van Android TV. Ze hebben directe toegang tot de Google Play Store.  Specifieke Android TV-apps verschijnen snel en zonder hapering op het grote scherm. Daarnaast is er een breed aanbod van tv-diensten zoals video-op-aanvraag en uitgesteld kijken. De grafische gebruikersinterface is verder verbeterd.   
        Sony  Ook Sony werkt met Android TV. Alles wat je graag doet op een tablet of smartphone, kan nu ook op het grote tv-scherm. Op de meest luxe modellen introduceert de Japanse fabrikant Hi Res Audio, geluid met een betere kwaliteit dan een cd. Alle geluid van welke bron dan ook wordt opgewaardeerd. Een nieuwe processor zorgt bij de UltraHD-tv's voor meer helderheid, kleur en contrast. De nieuwe Bravia-modellen van Sony zijn ook slanker. De X90C meet op het dunste punt slechts 4,9 mm.  
Classification

Language: DUTCH; NEDERLANDS
Publication-Type: Krant
Page 2 of 3
Terug naar simpel; Tv-trends
Journal Code: Telegraaf
Subject: Internet Social Networking (88%); Computer Games (68%)
Company:  LG CORP (85%);  NETFLIX INC (56%)
Industry: Consumer Electronics (94%); Broadcasting Industry (89%); Entertainment + 
Arts (69%); Computer Equipment (65%); Movie Industry (65%); Internet + Www (61%) Load-Date: January 9, 2015

End of Document
Page 3 of 3
