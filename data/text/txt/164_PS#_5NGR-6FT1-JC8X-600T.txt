Andere gelukkige ontvangers van geldEindhoven
Trouw
8 mei 2017 maandag
Copyright 2017 De Persgroep Nederland BV All Rights Reserved

Section: Vandaag; Blz. 4
Length: 343 words
Body

Regeneratieve geneeskunde penvoerder: TU 
Wondjes, botbreuken, een ziek orgaan. Het lichaam is vaak goed in staat schade te herstellen. Maar bij chronische aandoeningen, zoals hart- en vaatziekten, versleten gewrichten of nierfalen kan het een beetje hulp gebruiken. Dit consortium van materiaalwetenschappers, biologen en artsen werkt aan een aanpak om het lichaam te verleiden tot zelfherstel met hulp van intelligente biomaterialen. 
Organen op een chip UMC Leiden 
Iedere patiënt is anders. Bij de een werkt een combinatie van medicijnen beter dan bij de ander. Om de beste therapie te kunnen vinden willen deze wetenschappers met hulp van stamcellen een klein stukje van het patiëntenlichaam nabouwen. Een bloedvat, een orgaan of een stuk darm (inclusief darmbacteriën). Met zo'n orgaan op een chip kunnen alle mogelijkheden veilig worden getest. 
Duurzame samenwerking RU Groningen 
Waarom vallen sommige gezinnen, gemeenschappen of organisaties uit elkaar en blijven andere bijeen? Zijn de huidige verbanden bestand tegen veranderingen als vergrijzing, migratie of digitalisering? Sociologen, psychologen en historici bundelen hun krachten op zoek naar duurzame samenwerking in de zorg, op het werk of bij integratie. 
Software voor de quantumcomputer Universiteit van Amsterdam 
Andere gelukkige ontvangers van geldEindhoven
Het wordt de computer van de toekomst, het apparaat dat supersnel rekent met qubits waarbij het gebruik maakt van vreemde quantumeffecten als superpositie of verstrengeling. Kleinere systemen, met een paar qubits bestaan al, grotere zijn in aantocht. Dan moet ze nog wel verteld worden hoe te rekenen. Dit team ontwikkelt en test daar software voor. 
Synthetische cellen TU Delft 
Het is een bekend motto uit de wetenschap: als je iets niet kunt nabouwen, begrijp je niet hoe het werkt. Dit is de ultieme uitdaging. We kennen alle bouwstenen van een biologische cel, maar begrijpen niet hoe ze samenwerken en de cel tot leven brengen. Deze wetenschappers proberen een cel na te maken. Eentje die zichzelf in stand kan houden, kan groeien en zich kan delen.
Bekijk de oorspronkelijke pagina: pagina 4
Classification

Language: DUTCH; NEDERLANDS
Publication-Type: Krant
Subject: Educational Institution Employees (82%); Cancer (75%); Biomaterials (70%); 
Chronic Diseases (68%); DNA (65%); Biotechnology + Genetic Science (63%)
Industry: Pharmaceuticals Agents + Products (94%); Computing + Information Technology (88%)
Load-Date: May 7, 2017

End of Document
Page 2 of 2
