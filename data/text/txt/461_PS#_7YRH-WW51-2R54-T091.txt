Super- geleiders; Nieuwe  elektronica  gaat  wereld  veranderen  Ook milieu  vaart er  wel bij
De Telegraaf
19 juni 2010 zaterdag
Copyright 2010 De Telegraaf All Rights Reserved

Section: WETENSCHAP1; Blz. 6
Length: 409 words
Body

SAMENVATTING
ENSCHEDE - Supergeleidende elektronica gaat in de nabije toekomst de wereld veranderen. Deze nieuwste generatie verlegt grenzen en biedt zodoende ongekende mogelijkheden. In opdracht van de Europese Commissie heeft een internationale groep vooraanstaande wetenschappers deze week een roadmap gepresenteerd met de reële kansen. En het is het milieu dat daar wel bij vaart.
VOLLEDIGE TEKST:
De supergeleidende elektronica zal voor een geheel nieuwe standaard zorgen als het gaat om de snelheid van computers en telecommunicatie. De mogelijkheden zijn legio. Op het gebied van gezondheidszorg, maar ook als het gaat om de veiligheid op bijvoorbeeld luchthavens, voedselkwaliteit en het milieu.
De sensorhelikopter Jessy Star vormt hiervan het meest concrete voorbeeld. Het is 's werelds eerste 'vliegende sensor'. Met behulp van ultragevoelige metingen wordt een 3dimensionale afbeelding van de bodem gemaakt. "De heli vliegt enkele tientallen meters boven de grond en met de hightech apparatuur kan in kaart worden gebracht dat het aardmagnetisch veld door bepaalde stoffen verandert", zo licht prof. dr. Horst Rogalla, hoogleraar Technische Natuurkunde aan de Universiteit Twente en expert op het gebied van supergeleiding, toe.
Dankzij de sensortechnologie Squid (Supergeleidend Quantum Interferentie Device) gebeurt dat met een nog niet eerder bereikte precisie. Volgens de hoogleraar biedt het systeem meerdere mogelijkheden. Het werkt namelijk tweeledig. Zo kan Squid worden 
Super- geleiders; Nieuwe  elektronica  gaat  wereld  veranderen  Ook milieu  vaart er  wel bij
ingezet om mineralen, edelmetalen en ook diamanten op te sporen. Prof. dr. Rogalla: "En als het om het milieu gaat kan deze techniek worden gebruikt voor het detecteren van vervuiling en vaststellen om welke stoffen het gaat."
En dat deze supergeleiders straks de standaard vormen in de nieuwste generatie computers is uiteindelijk eveneens positief voor het milieu, aldus de Twentse hoogleraar. "De supersnelle computers kunnen in de toekomst worden gebruikt voor bijvoorbeeld simulaties. Daarmee kunnen we onder meer aard- en watertemperatuur meten en op die manier nader onderzoek doen naar global warming."
"Supergeleidende microprocessoren die voor deze computers nodig zijn, zijn in de VS en Japan al ontwikkeld. Maar waar het nu om gaat, is dat ze daadwerkelijk kunnen worden toegepast in computers. Daarvoor zijn heel complexe schakelingen nodig. Als er financiering komt voor onderzoek hiernaar verwacht ik dat deze computers over een jaar of vijf een feit zijn. "
Classification

Language: DUTCH; NEDERLANDS
Publication-Type: Krant
Journal Code: Telegraaf
Subject: Superconductors (94%); Educational Institution Employees (63%)
Load-Date: June 18, 2010

End of Document
Page 2 of 2
