poëzie in het quantum
NRC Handelsblad
16 januari 2010 zaterdag
Copyright 2010 NRC Media B.V. All Rights Reserved

Section: WETENSCHAP; Blz. 11
Length: 367 words
Byline: Rob van den Berg
Body

Jeremy Bernstein Quantum Leaps, Harvard University Press, ISBN 9780674035416, 230 pagina's, EUR 17,10
X
XZoek op 'quantum theory' in Google en je krijgt een paar miljoen hits, waaronder verwijzingen naar computergames, songteksten, gedichten, toneelstukken, films, en (oosterse) filosofie. Om te laten zien hoe zo'n esoterische natuurkundige theorie in de afgelopen dertig jaar gemeengoed kon worden, schreef wetenschapsjournalist Jeremy Bernstein Quantum Leaps. Daarin verhaalt hij over zijn eigen kennismaking met de quantumwereld, als student op de Harvard universiteit, en over de maatschappelijke raakvlakken met bijvoorbeeld het marxisme of de mystiek.
Held van het boek is de Ierse natuurkundige John Bell die in de jaren zestig verantwoordelijk was voor een heropleving van het onderzoek naar de grondvesten van de quantumtheorie. Daar hadden in de jaren dertig Einstein en Bohr al felle discussies over gevoerd.
Einstein 	verafschuwde 	het 	toevalskarakter 	van 	quantummechanica 	en 	de raadselachtige gevolgen ervan voor deeltjes die elkaar met snelheden groter dan het licht konden beïnvloeden. Hij moest er niets van hebben en probeerde de klassieke theorie te redden door de introductie van verborgen variabelen. Handig, want zolang die verborgen bleven, kon hij Bohr en andere quatummechanici met behulp van gedachtenexperimenten proberen te  overtuigen.
poëzie in het quantum
Bell bracht daar in één klap verandering in en zorgde ervoor dat sommige bizarre voorspellingen van de quantumtheorie experimenteel konden worden getoetst. En dat gebeurde ook, met als resultaat dat de quantummechanica zegevierend uit de  strijd kwam en nog altijd de meest succesvolle theorie is voor de  verklaring van de materie.
Het werk van Bell en diens navolgers inspireerde velen buiten de natuurkunde. Boeken als De Dansende Woe-Li meesters en de Tao van de Fysica leggen verbindingen met oosterse mystiek. Zelfs de dalai lama schreef erover. Zo wist de  quantummechanica opeens ook schrijvers, dichters en kunstenaars aan te spreken. Bernstein moet er niets van hebben, maar  hij beziet het van afstand met een minzame glimlach, en dat  maakt dit sympathieke boekje het lezen meer dan waard.
Het internet  heeft ons denken fluïde gemaakt
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Physics (94%); Awards + Prizes (68%); Educational Institution Employees (63%)
Company:  HARVARD UNIVERSITY PRESS (58%);  GOOGLE INC (58%)
Organization:  HARVARD UNIVERSITY (91%)
Ticker: GOOG (NASDAQ) (58%)
Industry: NAICS511130 BOOK PUBLISHERS (58%); SIC2731 BOOKS: PUBLISHING, 
OR PUBLISHING & PRINTING (58%); NAICS519130 INTERNET PUBLISHING & BROADCASTING & WEB SEARCH PORTALS (58%)
Load-Date: January 16, 2010
Page 2 of 3
poëzie in het quantum

End of Document
Page 3 of 3
