nanotechnologie Nieuw in nano-orkest: de grafeentrommel
NRC.NEXT
1 september 2014 maandag
Copyright 2014 NRC Media B.V. All Rights Reserved

Section: wetenschap; Blz. 9
Length: 147 words
Byline: nrc
Body

Amsterdam. Delftse onderzoekers hebben een trommelvel gemaakt van het tweedimensionale koolstofmolecuul grafeen. Je kunt erop 'slaan' met lichtdeeltjes, waarna het velletje tot 10 milliseconden lang trilt. Dat is een zeer lange tijd in de nanotechnologie, schrijven de onderzoekers in een artikel in wetenschappelijk tijdschrift Nature Nanotechnology van afgelopen week. De trommelvelletjes zijn 4 micrometer groot, ofwel 1/250 van een millimeter. Ze kunnen door te trillen tijdelijk informatie opslaan die gecodeerd was in licht. Zo kunnen de trommelvellen mogelijk fungeren als geheugen in toekomstige quantumcomputers. Eerder maakten onderzoekers, onder andere uit Twente, trouwens nano-gitaren en nano-violen. En de eerste grafeentrommel dateert al uit 2007. Nieuw is de lange dempingstijd van deze grafeentrommel; die maakt de trommel een kandidaat-onderdeel voor quantumcomputers. 
Classification

Language: DUTCH; NEDERLANDS
Publication-Type: Krant
Journal Code: nrc.next
Subject: Nanotechnology (89%); Educational Institution Employees (65%); Biotechnology + Genetic Science (63%)
nanotechnologie Nieuw in nano-orkest: de grafeentrommel
Industry: Computing + Information Technology (94%); Manufacturing (69%)
Load-Date: August 31, 2014

End of Document
Page 2 of 2
