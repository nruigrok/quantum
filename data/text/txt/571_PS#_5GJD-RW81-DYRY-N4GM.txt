Spionnerende Rus werkte hier aan TU; 'Risico voor de veiligheid'
De Telegraaf
29 juli 2015 woensdag
Copyright 2015 De Telegraaf All Rights Reserved

Section: Nieuws; Blz. 5
Length: 296 words
Body

Nico Fassotte   en Hans Kuitert  Eindhoven  De waarschuwing van de AIVD afgelopen april dat Russische spionnen in Nederland geheime (militair-)wetenschappelijke inlichtingen verzamelen is mede gebaseerd op een concreet geval.  Het gaat om de 28jarige wetenschapper Ivan Agafonov die in juli vorig jaar het land is uitgezet.  
        In het jaarverslag over 2014 constateert de AIVD dat sinds de onrust in Oekraïne de Russische inlichtingenoperaties hier zijn toegenomen. 'Wederom', schrijft de geheime dienst, 'is vastgesteld dat Russische inlichtingendiensten in Nederland agenten aansturen voor het verkrijgen van politieke en wetenschappelijke inlichtingen.'   
        Supercomputers  Agafonov was gastonderzoeker bij de TU Eindhoven en eerder in Duitsland. Hij deed onderzoek op het gebied van kwantumfysica en nanofotonica (de toepassing van licht op nanoschaal), belangrijk onderzoek dat mede een rol speelt bij de ontwikkeling van nieuwe supercomputers.  
        Nadat de jonge onderzoeker in oktober 2013 in Eindhoven was begonnen liep hij in Duitsland bij toeval tegen de lamp. Hij reisde eens per maand naar Aken waar hij een van spionage verdachte Russische diplomaat trof die het Duitse Bundesamt für Verfassungsschutz (BfV) in de gaten hield.    
        Daarbij zou hij in ruil voor geld via deze 'diplomaat' informatie hebben verstrekt aan de Russische geheime dienst. Omdat Agafonov ook in Eindhoven werkte, zochten de Duitsers samenwerking met de AIVD.  
        In juli vorig jaar werd hij bij een trip naar Duitsland met zijn vrouw aangehouden op de luchthaven van Düsseldorf. Zijn elektronische apparaten werden in beslag genomen, maar na ondervraging werd hij vrijgelaten.   
Spionnerende Rus werkte hier aan TU; 'Risico voor de veiligheid'
        Agafonov is inmiddels terug in Moskou en ontkent alle beschuldigingen.   
Classification

Language: DUTCH; NEDERLANDS
Publication-Type: Krant
Journal Code: Telegraaf
Subject: Industrial Espionage (94%); Justice Departments (92%); Patents (81%); National Security (71%)
Load-Date: July 28, 2015

End of Document
Page 2 of 2
