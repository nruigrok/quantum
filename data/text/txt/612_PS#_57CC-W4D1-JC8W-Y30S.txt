Jaaroogst van de wetenschap 
AD/Algemeen Dagblad
28 december 2012 vrijdag
Copyright 2012 AD NieuwsMedia BV All Rights Reserved

Section: Algemeen Dagblad - Media; Blz. 29
Length: 486 words
Byline: anton slotboom 
Body

De hoogtepunten en de dieptepunten uit de wetenschap in 2012 komen voorbij in Met de Kennis van nu. In dat programma schotelen Cabaretiers Rob Urgert en Joep van Deudekom een jaaroverzicht voor dat net zo informatief als grappig is. `Mensen enthousiast maken over wetenschap is het hogere doel.' 
De wetenschap heeft een opmerkelijk jaar achter de rug. De fraude van de Tilburgse hoogleraar Diederik Stapel ging de hele wereld over, net als de spraakmakende ontdekking van het Higgs-deeltje en de sprong van de Oostenrijkse waaghals Baumgartner van 39 kilometer hoog. Al deze onderwerpen komen voorbij in Met de kennis van nu.
,,Het wemelt in ons jaaroverzicht absoluut van de bijzondere onderwerpen,'' zegt presentator Rob Urgert, die zelf cabaretier én wetenschapper is. ,,Het in Nederland ontdekte Majorana-deeltje, dat ons kan gaan helpen aan een kwantumcomputer met een enorme rekenkracht, bijvoorbeeld. Dat was echt een ontdekking met internationaal aanzien. Maar we laten ook het net ontdekte kleinste zoogdiertje op aarde zien: een kikker van nog geen centimeter groot.''
Bij lang niet iedere televisiekijker staan zulke wetenschappelijke ontdekkingen helder op het netvlies, weet Urgert ook. ,,Je kunt het natuurlijk nooit allemaal hebben gevolgd dit jaar. Er worden jaarlijks bijvoorbeeld krankzinnig veel nieuwe beesten naar boven gehaald, uit gebieden als Borneo. Veel mensen missen zulk nieuws, maar het is echt wel om van te genieten. Dat dingen helemaal niet sneller kunnen vliegen dan het licht is ook 
Jaaroogst van de wetenschap 
zoiets. Dat stond vorig jaar nog op alle voorpagina's, maar dat het dit jaar een meetfout bleek, stond alleen in berichtjes op pagina 5. Ik denk dat veel mensen die update ook hebben gemist.''
Televisiekijkers enthousiast maken over wetenschap, dat is volgens Urgert het hogere doel van dit programma. ,,Wetenschap wordt gelukkig steeds populairder, vooral dankzij De Wereld Draait Door en zo'n tijdschrift als Quest dat enorm in trek is. We gaan de goede kant op. Zoiets als de ontdekking van het Higgs-deeltje is gewoon heel belangrijk. Daar is 40 jaar naar gezocht, het was de laatste schakel in het natuurkundige model.''
Wat dit deeltje precies betekent, wordt uitgelegd door een van de drie panelleden in Met de kennis van nu. Wiskundemeisje Ionica Smeets en de cabaretiers Hans Sibbel en Arjen Lubach voorzien het soms hilarische jaaroverzicht van grappig commentaar en serieuze uitleg. Ook als het om minder fraaie momenten uit de wetenschap van 2012 gaat, want die worden niet geschuwd. Hoe pijnlijk het in het afgelopen jaar soms ook werd. ,,Onder de fraude van Diederik Stapel heeft het aanzien van de Nederlandse wetenschap internationaal natuurlijk flink te lijden gehad. Onze integriteit en geloofwaardigheid heeft een flinke deuk gekregen en dat is jammer. Maar we hebben het er wel over.''
Met de kennis van nu, Nederland 2, 20.25 uur
`We laten ook het net ontdekte kleinste zoogdiertje zien' 
Graphic

 
Joep van Deudekom (l) en Rob Urgert willen de kijkers enthousiast maken over wetenschap. FOTO WIM KLUVERS | 
Classification

Language: DUTCH; NEDERLANDS
Publication-Type: Krant
Journal Code: ADNL
Subject: Physics (94%); Animals (80%); Experimentation + Research (71%); Colleges + 
Universities (69%); Fraud + Financial Crime (69%); Larceny + Theft (69%)
Page 2 of 3
Jaaroogst van de wetenschap 
Industry: Computing + Information Technology (68%)
Load-Date: December 28, 2012

End of Document
Page 3 of 3
