Nobelprijs: quantumsystemen
NRC Handelsblad
9 oktober 2012 dinsdag
Copyright 2012 NRC Media B.V. All Rights Reserved

Section: In het nieuws
Length: 247 words
Body

Het Nobelcomité in Stockholm bekroonde vandaag het werk van de Amerikaanse fysicus David Wineland (64) en zijn Franse collega Serge Haroche 64) met een Nobelprijs voor natuurkunde. Wineland en Haroche krijgen de prijs voor hun  metingen aan individuele quantumsystemen. Met dat pionierswerk bereidden ze  de weg voor toekomstige supersnelle quantumcomputers die berusten op de manipulatie van zulke quantumsystemen.
Het werk van de twee fysici vult elkaar aan.  Haroche gebruikte atomen om individuele lichtdeeltjes te bestuderen. Wineland gebruikte lichtdeeltjes om de quantumtoestand van individuele atomen onder de loep te nemen.
Het knappe,  aldus het Nobelcomité, was niet alleen dat Haroche erin slaagde individuele lichtdeeltjes op te sluiten tussen twee spiegels. Bijzonder  was vooral dat hij er daarna in slaagde hun quantumtoestand vast te stellen zonder ze en passant te vernietigen. Zo toonde hij in 1996 het verschijnsel 'quantum decoherence' aan  - een verschijnsel dat optreedt waar de quantumwereld met zijn bizarre verschijnselen overgaat in de klassieke wereld zoals wij die kennen.
Wineland werkte precies omgekeerd. Hij gebruikte lichtdeeltjes om een val te bouwen waarin hij atomen kon opsluiten - beter gezegd: ionen, ofwel atomen berooft van een elektron - en om die vervolgens te bestuderen. De resultaten zijn van belang voor quantumcomputers én hebben geleid tot de bouw van ultraprecieze klokken - 100 maal preciezer dan atoomklokken. Kloonrevolutie:  pagina 17
Nobelprijs: quantumsystemen
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Physics (81%); Nanotechnology (67%); Educational Institution Employees (65%)
Industry: Computing + Information Technology (94%)
Load-Date: October 9, 2012

End of Document
Page 2 of 2
