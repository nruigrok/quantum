Chinese wetenschap zet sprint in richting de wereldtop
Trouw
27 augustus 2016 zaterdag
Copyright 2016 De Persgroep Nederland BV All Rights Reserved

Section: Vandaag; Blz. 3
Length: 347 words
Byline: WILLEM SCHOONEN, REDACTIE WETENSCHAP 
Body

quantumfysica
China zal binnen tien jaar meer kennis produceren dan enige andere natie. Nu publiceren alleen de Verenigde Staten jaarlijks nog meer artikelen, maar wie de lijnen doortrekt ziet dat snel veranderen. 
Het aantal academici groeit hard in China, ze publiceren meer en meer in ternationale, Engelstalige tijdschriften, en ze werken veel samen met westerse collega's. Bovendien investeert China in onderzoeksfaciliteiten die hun weerga in het Westen niet kennen, zoals grote deeltjesversnellers en telescopen. Doel van president Xi Jinping is zijn land voor het eeuwfeest van de Volksrepubliek, in 2049, absolute wereldkampioen te maken in wetenschap en technologie. 
Op een enkel gebied is China dat nu al. Met de succesvolle lancering van Quess, vorige week, is China de eerste natie die een quantumsatelliet in een baan om de aarde heeft. De satelliet moet de weg bereiden voor het quantum internet. 
Het hart van de satelliet is een kristal dat paren fotonen, lichtdeeltjes, produceert wier fysische identiteiten gekoppeld zijn. De quantumfysica zegt dat die identiteiten gekoppeld blí­jven, hoe ver de fotonen ook van elkaar verwijderd raken. 
De Chinezen, die in dit experiment samenwerken met Oostenrijkse onderzoekers, willen van ieder paar het ene foton naar Peking sturen en het andere naar Wenen. De gekoppelde fotonen vormen dan de basis voor een communicatie tussen beide steden, 
Chinese wetenschap zet sprint in richting de wereldtop
die geen tijd kost (er wordt geen materie of energie verzonden) en die niet verstoord of afgeluisterd kan worden. Dat het principe kan werken, is al aangetoond, over afstanden van enkele honderden kilometers. 
Op een gebied als dit, de quantumfysica waar een gewone sterveling met z'n pet niet bij kan, is China traditioneel sterk. Zoals het traditioneel sterk is in technologische sectoren 	die 	economische 	groei 	en 	vooruitgang 	dienen. 	De 	sociale 	en geesteswetenschappen 	zijn 	in 	het 	Chinese 	kennissysteem 	echter 	(nog) ondergewaardeerd. De biomedische wetenschappen waren dat ook, maar die zijn nu snel groeiende. 
DE VERDIEPING 14 
Meer over de wetenschap in China
Bekijk de oorspronkelijke pagina: pagina 3
Classification

Language: DUTCH; NEDERLANDS
Publication-Type: Krant
Subject: Censorship (75%); Information Management + Technology (74%); 
Communities + Neighborhoods (73%); Economic Conditions (73%); Developing 
Countries (70%); Freedom Of Expression (67%); European Union (63%); Intellectual 
Property (63%); Climate Change (61%)
Industry: Internet + Www (93%); Manufacturing (75%)
Load-Date: August 26, 2016

End of Document
Page 2 of 2
