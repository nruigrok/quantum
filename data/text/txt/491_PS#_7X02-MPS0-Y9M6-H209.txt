Higgs speelt verstoppertje; 00°00'00"NB00°00'00"OLPlaatsnaamklein gesprek
Trouw
30 oktober 2009 vrijdag
Copyright 2009 PCM Uitgevers B.V. All Rights Reserved

Section: VANDAAG Length: 477 words
Byline: Joep Engels
Body

Langzaam komt de deeltjesversneller bij Genève op toeren. Ruim een jaar na de crash hebben de eerste deeltjes al weer stukjes afgelegd van het parcours, een dertig kilometer lange, ondergrondse buis. In december moeten er hele rondjes worden gedraaid en wordt het vermogen van de versneller opgevoerd. De zoektocht naar het Higgs-deeltje, waar natuurkundigen al bijna een halve eeuw naar speuren, kan dan weer beginnen.
Misschien kunnen we ons die moeite beter besparen, denkt de Deense fysicus Holger Nielsen. Volgens hem zal de mensheid nooit een Higgs-deeltje ontdekken. Mocht er toevallig één willen ontstaan, dan zal het deeltje die mogelijkheid zelf afsnijden. Zo'n beetje als de tijdreiziger die teruggaat naar het verleden en zijn eigen grootvader vermoordt. In een reeks artikelen op de open wetenschapssite arXiv.org licht de Deen, die verbonden is aan het Niels Bohr Instituut in Kopenhagen, zijn ideeën toe.
Die Nielsen is niet gek, hoor, zegt de Nijmeegse hoogleraar theoretische fysica Ronald Kleiss. ,,Het is een gerespecteerde collega, alleen wijkt hij nogal eens af van de geijkte paden. Als Nielsen op een congres opstaat om een vraag te stellen, stoten anderen elkaar aan: 'Nu gaat er wat gebeuren'."
In Genève gaat er volgens Nielsen juist niets gebeuren en met de theoretische onderbouwing daarvan is niets mis, legt Kleiss uit. In de quantumtheorie - want daar hebben we het hier over- berekenen fysici het verloop van een proces door alle mogelijke wendingen van het lot mee te wegen. Kleiss: ,,Normaal doe je dat voor bijvoorbeeld een botsing in de versneller. Nielsen bekijkt de hele geschiedenis van het 
Higgs speelt verstoppertje; 00°00'00"NB00°00'00"OLPlaatsnaamklein gesprek
heelal - van oerknal tot het einde der tijden.  Een ambitieuze aanpak, maar in principe is daar niets op tegen."
Vervolgens suggereert de Deen dat het Higgs-deeltje een eigenschap bezit die zijn eigen ontstaansgeschiedenis zeer onwaarschijnlijk maakt. ,,Een vreemde eigenschap, die we van andere deeltjes niet kennen", zegt Kleiss. ,,Maar omdat we het Higgs-deeltje nog niet hebben ontdekt, is het niet uitgesloten dat het deze eigenschap wel heeft."
En zo snijdt het lot elke keer die wending van de geschiedenis af als die tot de ontdekking van het Higgs zou leiden. En gebeuren er andere, op het eerste oog onwaarschijnlijke zaken.  Nielsens theorie verklaart waarom het Amerikaanse Congres in 1993 de geldkraan dichtdraaide voor de in aanbouw zijnde superversneller SSC (die het Higgs-deeltje zeker had ontdekt) of waarom de Geneefse versneller vorig jaar tien dagen na de installatie al crashte.
Onwaarschijnlijk is zijn verhaal wel, vindt Kleiss. ,,Het zou betekenen dat ons voornemen hier op aarde één Higgs-deeltje te maken, de geschiedenis van het hele universum kan beïnvloeden. Maar ja, om te testen of Nielsen gelijk heeft of niet, moeten we de eigenschappen van het deeltje weten. En daarvoor moeten we er eerst een paar maken..."
Graphic

 
FOTO CERN
kaartKleinVerslag
Classification

Language: DUTCH; NEDERLANDS
Publication-Type: Krant
Journal Code: Trouw
Subject: Physics (94%)
Load-Date: October 29, 2009
Page 2 of 3
Higgs speelt verstoppertje; 00°00'00"NB00°00'00"OLPlaatsnaamklein gesprek

End of Document
Page 3 of 3
