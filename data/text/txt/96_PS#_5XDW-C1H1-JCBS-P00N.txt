Paradijs
De Telegraaf 
4 november 2019 maandag Gehele Oplage
Copyright 2019 De Telegraaf All Rights Reserved

Section: BINNENLAND; Blz. 05
Length: 495 words
Byline: Marcel Peereboom Voller
Body

Was het maar vast zover. Ik zag ontwerpen van de trein van de toekomst. Er werd  mij een coupé voorgespiegeld waar ik in zou kunnen wonen. Een mancave, compleet  met loungebanken, bartafels, uitnodigende hangplekken, flexibele werkplekjes en  zelfs een tribune: verhoogde zitjes aan het raam. In de trein van de toekomst  kan ik al mijn vrienden uitnodigen om samen voetbal te kijken.
Ik neem toch aan dat we in de trein van de toekomst voetbal kunnen kijken? En  ik ga er al helemaal van uit dat de trein van de toekomst altijd op tijd rijdt.
Ach, was de toekomst maar nu! Alle mobiliteitsproblemen en de daarmee gepaard  gaande milieucatastrofes zullen worden opgelost. Nooit meer files en nooit meer  ongelukken door schone elektrieke karretjes die zelf hun pad zoeken langs 's  Heeren wegen, terwijl ik prinsheerlijk achterin voetbal zit te kijken.
En wat te denken van de quantumtechnologie? Die supercomputer, nu nog in de  experimentele fase, kan in drie minuten berekeningen maken waar een gewone  computer 10.000 jaar over doet. Dan is één en één al heel snel twee: de  quantumcomputer zal de geneeskunde, kunstmatige intelligentie en de wetenschap  voorgoed veranderen. Wie weet hebben we tegen die tijd zelfs die vervloekte VAR  niet meer nodig.
Door de zegeningen van de robotica zal het lerarentekort tot het verleden  behoren, evenals de personeelsschaarste in de zorg. Het ontbreekt mij straks in  het verzorgingstehuis van de toekomst aan niets. Ik krijg van mijn  robotzorghulp netjes op 
Paradijs
tijd mijn natje en m'n droogje terwijl ik zie hoe het  Ajax van de toekomst Feyenoord verplettert in de klassieker die dan al lang  geen klassieker meer zal heten...
Tot hier en niet verder. Want niets is wat het lijkt.
De toekomst is een verleider. Met satanisch genoegen spiegelt hij ons het  paradijs voor, maar als de toekomst eenmaal daar is blijkt hij een fata morgana  te zijn. Wij zullen nooit worden verlost van onze aardse beslommeringen.
Ook in de trein van de toekomst zullen we als haringen in een ton worden  vervoerd. Tenzij iedereen de comfortabele zelfrijdende auto pakt; in dat geval  zullen er niet minder files zijn, maar juist meer.
Gaat de quantumcomputer echt bijdragen aan de volksgezondheid? Of wordt hij  voor andere doeleinden ingezet. De vinding is niet zozeer in handen van de  wetenschap maar van Google, IBM en Microsoft, die achter de schermen een  quantumwedloop uitvechten. Deze techbedrijven hebben de schijn tegen: zij  winnen liever zieltjes dan dat ze ervoor zorgen.
De technologie zal het nooit winnen van de explosieve bevolkingsgroei en de  vergrijzing, gezien de jongste cijfers van het CBS. En als de grote grijze golf  straks in de uitpuilende verzorgingstehuizen door computergestuurde mechanieken  wordt gewassen en gevoed, zal de eenzaamheid groter zijn dan ooit.
Robots geven geen liefde.
Dat is het probleem met de toekomst. Hij schildert zichzelf altijd  rooskleuriger af dan dat hij zich manifesteert. De toekomst is een verleider
Classification

Language: DUTCH; NEDERLANDS
Publication-Type: Krant
Journal Code: telegraaf,Telegraph
Industry: Public Transportation (94%); Autonomous Vehicles (88%); Rail Transportation (84%)
Page 2 of 3
Paradijs
Load-Date: November 3, 2019

End of Document
Page 3 of 3
