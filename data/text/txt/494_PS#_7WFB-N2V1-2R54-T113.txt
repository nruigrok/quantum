Het gapend zwarte gat; wetenschap onkennis
NRC Handelsblad
22 augustus 2009 zaterdag
Copyright 2009 NRC Media B.V. All Rights Reserved

Section: NRC WEEKBLAD
Length: 325 words
Byline: Margriet van der Heijden
Body

Voor uit de boom gevallen apen weten wij veel; en niet alleen over onszelf en de fenomenen om ons heen. Drie keer een factor  duizend inzoomen, en we zitten al  in de nanowereld; daar draaien we onze hand niet meer voor om.
"Het is een gek idee", zeiden de grondleggers van de quantummechanica, die de wereld  op deze  nano- en op  nóg kleinere schaal beschrijft. "Maar is het gek genoeg?" En ja, dat was de quantummechanica, waarin deeltjes een golfkarakter hebben en vice versa. En waarin de uitkomst van fysische processen  fundamenteel onvoorspelbaar kan zijn.
Wie met dezelfde vaart uitzoomt, met een kijker bijvoorbeeld, tuurt  na acht stappen diep in de kosmos -  waar de afstandschalen groots zijn. Tijd en  ruimte  plooien zich er naar de formules van de algemene relativiteitstheorie die de zwaartekracht beschrijft.
"God dobbelt niet", zei Albert Einstein, de bedenker van die theorie. Want behalve van krankzinnige ideeën houden fysici  van kernachtige uitspraken. Zoals deze, die óók zegt dat de wispelturige quantummechanica en de  deterministische relativiteitstheorie  onverenigbaar zijn.
Of niet?   Stephen Hawking vond één plek waar deze twee theorieën   - in elk geval een beetje - samenkomen. In het zwarte gat. Of liever: op de horizon die het 'naakte zwarte gat'  aan ons oog onttrekt.  Die horizon is de grens waarachter alles (licht, materie, informatie) onherroepelijk  wordt opgeslorpt - het verdwijnpunt van onze kennis.
Het gapend zwarte gat; wetenschap onkennis
Of niet helemaal?  Gerard 't Hooft wierp de mogelijkheid op dat het horizonsoppervlak, als een hologram, toch alle informatie bevat, die eerder in het zwarte gat verdwenen leek.
Alleen: hoe we die informatie weer aan het zwarte gat kunnen ontfutselen is een raadsel. Laat staan dat iemand een clou heeft hoe  de sleutel tot een overkoepelende theorie van quantumzwaartekracht erin verborgen zit. Pogingen van snaartheoretici leverden van alles op, maar geen doorbraak. Daar is een nieuw  bizar idee  voor nodig.
Graphic

 
'
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Physics (94%); Computer Science (65%); Communities + Neighborhoods (63%)
Industry: Oil + Gas Industry (65%)
Load-Date: August 21, 2009

End of Document
Page 2 of 2
