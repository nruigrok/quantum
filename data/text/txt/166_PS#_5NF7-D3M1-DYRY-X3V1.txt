Heeft het heelal echt haast?
de Volkskrant
1 mei 2017 maandag
Copyright 2017 De Persgroep Nederland BV All Rights Reserved

Section: Wetenschap; Blz. 20
Length: 746 words
Byline: DOOR MARTIJN VAN CALMTHOUT
Highlight: Dat het heelal uitdijt, staat wel vast. Maar astronomen twisten nog over de vraag of dat proces tegenwoordig sneller gaat dan lang geleden.
Body

cijfers
Hoe het is om als theoretisch natuurkundige dwars tegen de geldende inzichten in te gaan? De Britse hoogleraar Subir Sarkar, verbonden aan de universiteiten van Oxford en Kopenhagen en een specialist in het uitdijende heelal, kan er niet mee zitten. 'Zolang de metingen niet hardmaken dat het heelal echt steeds sneller uitzet, is de vraag wat die versnelling aanjaagt misschien niet de belangrijkste.' 
Eind maart hield Sarkar in Amsterdam een spreekbeurt op een intern colloquium bij het Nikhef-deeltjeslab en na afloop van zijn verhaal was een vallende speld volgens getuigen te horen geweest. 'Ik had me nooit gerealiseerd dat er zoveel vraagtekens bij de standaard kosmologie gesteld kunnen worden', zegt een van hen. 
Sinds het eind van de vorige eeuw bevat dat standaardverhaal, dat reikt van de oerknal naar het huidige heelal, een reusachtig raadsel. Niemand betwijfelt dat het heelal sinds de oerknal 14,6 miljard jaar geleden opzwelt; verre sterrenstelsels vliegen immers allemaal van ons weg. 
Maar in 1998 meldden astronomen als Brian Schmidt en Saul Perlmutter dat die uitdijing tegenwoordig sneller gaat dan lang geleden. Alsof een onbekende kracht de doel uiteendrijft. Wat die donkere energie dan wel was, bleef tegelijk onduidelijk. 
Insiders spreken van een kosmologische constante, een term die Albert Einstein ooit in zijn vergelijkingen opnam en ook weer schrapte, omdat hij in zijn tijd zelfs niet in uitdijing 
Heeft het heelal echt haast?
geloofde. Sarkar bekeek de laatste jaren de oude en ook nieuwere metingen aan verre plofsterren die op de versnelde uitdijing leken te wijzen en stelt vast dat het bewijs niet sterk is. Het zou, zegt hij, statistisch best kunnen dat het heelal toch met een constante snelheid uitdijt. In dat geval is van een kosmologische constante geen sprake. Als dat zo is, roepen sommige heethoofden op internetfora al, moeten Schmidt en Perlmutter hun Nobelprijs (2011) maar weer inleveren. 
Dat zou een bepaald onverwachte ontknoping zijn voor een discussie over donkere energie die de laatste maanden theoretisch natuurkundigen enorm bezighoudt. Stel dat het heelal inderdaad steeds gehaaster uitdijt. Is daarvoor dan echt die magische donkere energie nodig? Of kan de gewone natuurkunde het ook verklaren? 
Een moeizame discussie, bekent de van origine Duitse onderzoeker Daniel Baumann, nu verbonden aan het instituut voor theoretische fysica ITF aan de Universiteit van Amsterdam. 'Bij veel voorstellen en argumenten ontbreekt de fysische intuïtie. Sommige berekeningen of simulaties komen uit op een versnelde uitdijing, maar zonder dat je aanvoelt waarom. Dat is ongemakkelijk nadenken.' 
Een luid schot in die ideeënstrijd was een artikel van de Canadese oudgediende theoreet William Unruh die met twee collega's van de Universiteit van British Columbia liet zien dat bekende quantum-wirwar in de lege ruimte extra druk naar buiten kan geven. 'Een kosmologische constante is overbodig', aldus hun artikel. Dat werd gevolgd door een paper van een groep Hongaren waarin wordt gesteld dat een wegduwende kracht gewoon ontstaat als ze in hun sommen aannemen dat materie niet keurig verdeeld is, maar klonterig, in sterrenstelsels en clusters bijvoorbeeld. Daarin dijt de lege ruimte harder uit dan de gevulde, zonder magische extra krachten. Gewoon Einstein, concluderen ze, als je met een echt heelal rekent in plaats van een abstractie. 
Baumann, die zelf ook aan dat zogeheten back-action effect rekende, zegt het niet te kunnen controleren zonder de Hongaarse simulaties over te doen. 'Instinctief zou ik eerder het omgekeerde verwachten.' In zijn eigen werk vond hij destijds wel een effect, maar zo subtiel dat het het versnellende heelal nooit zou kunnen verklaren. Een doodlopende weg, concludeerde hij. Sindsdien doet hij andere dingen. 
Astrofysicus prof. Diederik Roest van de Universiteit Groningen noemt de berekeningen en claims boeiend, maar zeker niet overtuigend. 'Iets zo subtiels dat zulke enorme gevolgen heeft, het lijkt me onwaarschijnlijk. Driekwart van alle energie in het universum is volgens de huidige inzichten donkere energie, en het moet tot 120 cijfers achter de komma in balans zijn met de andere energie. Dat zijn getallen waar alle kosmologen van wakker zouden moeten liggen. Maar of dit de oplossing van het raadsel is, weet ik niet.' 
Page 2 of 3
Heeft het heelal echt haast?
achter de komma, zo nauwkeurig moeten de basisgrootheden in het heelal op elkaar afgestemd zijn om met de huidige theorie het universum te beschrijven
120
Bekijk de oorspronkelijke pagina: pagina 20
Graphic

 
Sinds de oerknal 14,6 miljard jaar geleden vliegen sterrenselsels allemaal van ons weg.
Classification

Language: DUTCH; NEDERLANDS
Publication-Type: Krant
Subject: Physics (94%); Astronomy + Space (65%)
Load-Date: April 30, 2017

End of Document
Page 3 of 3
