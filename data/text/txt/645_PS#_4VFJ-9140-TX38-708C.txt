Uit elkaar en toch verstrengeld
AD/Algemeen Dagblad
24 januari 2009 zaterdag
Copyright 2009 AD NieuwsMedia BV All Rights Reserved

Section: WETEN1; Blz. 22
Length: 166 words
Body

Op grote schaal gedraagt materie zich heel voorspelbaar, maar op het niveau van atomen krijg je rare, kwantummechanische  effecten. Een ervan is dat op kwantumniveau twee dingen gekoppeld kunnen zijn, bijvoorbeeld de draairichting van elektronen. Draai je de een om, dan klapt ook de ander om. Dit heet 'verstrengeling'. Deze blijft bestaan als je de twee uit elkaar haalt en op een afstandje zet. Ook dan draait de een onmiddellijk om als je de ander draait. Dit fenomeen heet kwantumteleportatie. Wetenschappers hopen het in de toekomst in kwantumcomputers te gebruiken. Kwantumteleportatie met lichtdeeltjes kan op grote afstand, maar voor het geheugen van een kwantumcomputer willen natuurkundigen verstrengelde deeltjes die lange tijd blijven bestaan. Wetenschappers van de Universiteit van Michigan gebruikten ionen, elektrisch geladen atomen. Die blijken ook te verstrengelen. Als je twee verstrengelde ionen een meter uit elkaar haalt, werkt de teleportatie nog steeds, aldus vakblad Science.
Classification

Language: DUTCH; NEDERLANDS
Publication-Type: Krant
Journal Code: ADNL
Uit elkaar en toch verstrengeld
Subject: Physics (94%); Nanotechnology (61%)
Industry: Computing + Information Technology (78%)
Load-Date: January 23, 2009

End of Document
Page 2 of 2
