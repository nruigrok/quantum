Wetenschapsnieuws
de Volkskrant
23 januari 2016 zaterdag
Copyright 2016 De Persgroep Nederland BV All Rights Reserved

Section: Sir Edmund; Blz. 50
Length: 343 words
Body

Lichtgevoelige snaar 
Delftse quantumfysici hebben een nieuwe methode ontdekt om onderdelen van een quantumcomputer aan elkaar te koppelen. Daartoe gebruiken ze silicium nanobalkjes van een halve micrometer breed die in een trilling raken als ze door één lichtdeeltje getroffen worden, waarna die trilling ook weer in één lichtdeeltje kan worden omgezet. De trilling, laten de onderzoekers in Nature zien, heeft quantumeigenschappen. De gevoelige snaren lossen het oude probleem op in de quantumtechniek, dat fysisch verschillende systemen niet zomaar aan elkaar te plakken zijn. De snaartjes zijn voor quantumbegrippen relatief groot. De quantumwetten gelden doorgaans vooral voor geïsoleerde atomen en deeltjes. 
David Bowie krijgt eigen sterrenbeeld 
De roem van de onlangs overleden rockster David Bowie reikt sinds kort tot in de kosmos. Het Belgische radiostation Studio Brussel registreerde met de Volkssterrenwacht MIRA een sterrenbeeld dat Bowies naam draagt. Het sterrenbeeld bestaat uit zeven sterren die samen een bliksemschicht lijken te vormen, een verwijzing naar de roodblauwe streep die Bowie op zijn gezicht liet schilderen voor de hoes van het album Aladdin Sane. De Britse muzikant gebruikte het heelal en ruimtereizen vaak als inspiratie, met hits als Space Oddity, Starman en Life on Mars. 
Te snel voor de haas 
Het lijkt erop dat de Amerikaanse haas, die leeft in het koude noordelijk deel van NoordAmerika, de klimaatverandering niet kan bijbenen. De vacht van het dier verandert met de seizoenen: bruin in de zomer, wit in de winter. Uit Amerikaans onderzoek blijkt dat de kans op overleven afneemt als het laat begint te sneeuwen of het sneeuwdek vroeg in het voorjaar verdwijnt. Dan heeft het dier geen profijt van zijn camouflage en is het een 
Wetenschapsnieuws
makkelijker prooi voor roofdieren. Als de Amerikaanse haas zich niet evolutionair aanpast aan de veranderende omstandigheden zal deze soort in de loop van deze eeuw sterk in aantal afnemen, aldus de onderzoekers die hun studie publiceerden in Ecology Letters. 
Bekijk de oorspronkelijke pagina: pagina 50
Classification

Language: DUTCH; NEDERLANDS
Publication-Type: Krant
Journal Code: de Volkskrant
Subject: Geology + Geophysics (94%); Energy + Environment (73%); Diseases + 
Disorders (67%); Meteorology (65%)
Industry: Computing + Information Technology (70%)
Load-Date: January 22, 2016

End of Document
Page 2 of 2
