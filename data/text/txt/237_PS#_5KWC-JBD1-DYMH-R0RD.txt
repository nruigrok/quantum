Het comité van de Nobelprijs waardeert toekomstgericht onderzoek
NRC.NEXT
07 October 2016 nn vrijdag
Copyright 2016 NRC Media B.V. All Rights Reserved

Section: Wetenschap; Blz. 30
Length: 469 words
Body

nrc.vindt
Groningen mag  trots zijn. Professor Ben Feringa doceert al dertig jaar aan de Groningse universiteit, waar hij in 1969 ging  studeren,  in 1978 promoveerde  en in 1988  hoogleraar scheikunde werd. En nu krijgt hij de  Nobelprijs voor onderzoek dat hij óók  in Groningen deed: zijn pionierswerk aan minuscule moleculaire motortjes. 
Nee, Feringa is geen knappe kop die we naar het buitenland hebben laten gaan, zoals eerdere Nederlandse Nobelprijswinnaars.   Zo werkte Andre Geim   al weer tien jaar in Engeland, toen hij in 2010 de Nobelprijs voor Natuurkunde kreeg. In Nederland was  veel te veel hiërarchie, liet hij  uit Manchester weten. Ook natuurkundige Tini Veltman, Nobelprijswinnaar in 1999, had al weer vele jaren in het buitenland gewerkt. Zijn collegawinnaar Gerard  t Hooft was dan weer wel  een puur Utrechtse geleerde.  
Nu  is  nationale inslag bij wetenschap sowieso betrekkelijk. Feringa werd  opgeleid door de Nederlandse Amerikaan Hans Wijnberg   in 1960  door Groningen uit Amerika teruggehaald als kwaliteitsimpuls voor de noordelijke scheikunde. De wortels van  zijn prijs liggen dus óók een beetje in Cornell en Wisconsin. 
Hoe dan ook, met de prachtige prijs voor Feringa gooit de Nederlandse wetenschap hoge ogen in de internationale arena. En ook afgezien van de Nobelprijs scoort de Nederlandse wetenschap internationaal uitstekend    op universitaire hitlijsten, op citatielijsten en bijvoorbeeld bij  het binnenhalen van Europese subsidies. Dit jaar nog kreeg Feringa 2,5 miljoen euro van Brussel.
Het comité van de Nobelprijs waardeert toekomstgericht onderzoek
Natuurlijk zijn er ook zorgen in de Nederlandse wetenschap. Te hoge publicatiedwang,  citatiegekte, te veel tijdelijke aanstellingen, te weinig structurele bijdragen  voor fundamenteel onderzoek. Fundamenteel onderzoeker pur sang Feringa zette  zijn kersverse Nobel-reputatie  direct in voor een pleidooi voor een miljard euro extra  voor fundamentele wetenschap. En dat is ook geen gek idee. Het belang ervan  zal alleen maar toenemen in maatschappij en politiek. Energie, klimaat, gezondheid, voeding, sociale cohesie: oplossingen van  problemen zullen in de komende decennia behalve politieke  inspanning veel nieuwe kennis vragen en die moet geleverd worden door  het fundamentele onderzoek van nu. 
Het pakket wetenschappelijke Nobelprijzen dat deze week bekend is gemaakt (Medicijnen, Natuurkunde en Scheikunde) richt zich sterk op de toekomst.  De celbiologie van zelfvertering, vreemde quantumeffecten in elektronenstromen en nu dus geavanceerde nano-technologie. Ooit zal een quantumcomputer voor ons berekenen hoe medicijnen met een nanomotortje kunnen worden toegediend. Groningen mag trots zijn, de winnaar  verdween nu eens  niet naar het buitenland
In NRC.vindt becommentarieert de krant het nieuws. 
De commentaren worden geschreven in samenspraak met de hoofdredactie. 
Classification

Language: DUTCH; NEDERLANDS
Publication-Type: Krant
Journal Code: nrc.next
Subject: Chemistry (94%); Awards + Prizes (87%); Physics (75%); Colleges + 
Universities (67%); Educational Institution Employees (67%); Teaching + Teachers (63%)
Industry: Educational Services (63%)
Load-Date: October 6, 2016

End of Document
Page 2 of 2
