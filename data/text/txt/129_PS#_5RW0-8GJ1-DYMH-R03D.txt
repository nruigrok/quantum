'Hij was een grote inspiratie voor de wetenschap'
NRC Handelsblad 
14 March 2018 Woensdag
Copyright 2018 NRC Media B.V. All Rights Reserved

Section: Wetenschap; Blz. 6
Length: 194 words
Byline: Dorine Schenk
Body

Marcel Vonk, mathematisch fysicus aan de UvA en auteur van het recente boek 'Zwarte Gaten':
"Het overlijden van Hawking kwam voor mij toch als een schok, ook al was zijn ziekte bekend en werd hij al vaker opgenomen in het ziekenhuis.
"Hawking was voor mij op verschillende manieren een inspiratie. Hij was een geweldige wetenschapscommunicator die het voor elkaar kreeg om het grote publiek te enthousiasmeren voor de theoretische natuurkunde en de kosmologie. 
"En daarnaast was hij natuurlijk ook een inspiratie als wetenschapper. Hij was een van de eerste die liet zien hoe de quantummechanica en Einsteins relativiteitstheorie in strijd waren met elkaar. Dat leidde tot de beroemde informatieparadox waar hij veel en lang aan gewerkt heeft. Als theoretisch fysicus werk ik veel met zijn ideeën over quantumzwaartekracht. 
"Zelf heb ik hem nooit persoonlijk ontmoet, maar ik heb veel lezingen van hem bijgewoond. En als studentje heb ik twintig jaar geleden ooit de deur voor hem open mogen houden. Hij bezocht toen een conferentie in Amsterdam en ik stond toevallig bij de deur toen hij langs kwam met zijn hele gevolg van assistenten en verplegers."  
Dorine Schenk
'Hij was een grote inspiratie voor de wetenschap'
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Physics (94%); Awards + Prizes (81%); Educational Institution Employees (71%)
Load-Date: March 14, 2018

End of Document
Page 2 of 2
