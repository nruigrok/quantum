Documentaire De race: hoe bouw je een quantumcomputer? NPO 2, 20.25-21.45u.; Uitgelicht
NRC Handelsblad
4 februari 2019 maandag 1ste Editie
Copyright 2019 NRC Media B.V. All Rights Reserved

Section: DE GIDS; Blz. 10
Length: 181 words
Body

Nano-wetenschapper Leo Kouwenhoven is samen met zijn team uit Delft druk bezig met de ontwikkeling van een quantumcomputer. Vijfenzeventig jaar nadat de Italiaanse fysicus Ettore Majorana het mysterieuze Majoranadeeltje voorspelde, werd het voor de eerste keer waargenomen door Kouwenhoven  in 2012. Het deeltje is mogelijk de sleutel tot het bouwen van een superkrachtige computer. Zo'n quantumcomputer kan een volgende wetenschappelijke en economische revolutie ontketenen.  Regisseur David Kleijwegt (In Europa) volgt Kouwenhoven in De race over een periode van zes jaar. Na  de vondst van het deeltje bejubeld te zijn, moet Kouwenhoven verder en meerdere eigenschappen van het deeltje vaststellen om de computer te kunnen verwezenlijken. De natuur laat zich alleen  niet makkelijk bedwingen. Ondertussen is er een internationale race  ontstaan tussen verschillende wetenschappelijke teams.  De belofte van een quantumcomputer is  zo groot dat de belangrijkste tech-bedrijven grote sommen geld uittrekken voor onderzoek. Ook de  Nederlandse overheid wil niet achterblijven.
Link naar PDF
Classification

Language: DUTCH; NEDERLANDS
Publication-Type: Krant
Documentaire De race: hoe bouw je een quantumcomputer? NPO 2, 20.25-21.45u.; Uitgelicht
Subject: Experimentation + Research (63%)
Industry: Computing + Information Technology (94%)
Load-Date: February 4, 2019

End of Document
Page 2 of 2
