TU Delft snoert Einstein de mond
AD/Algemeen Dagblad
22 oktober 2015 donderdag
Copyright 2015 De Persgroep Nederland BV All Rights Reserved

Section: Nieuws
Length: 431 words
Byline: PETER KOOP
Body

Doorbraak wetenschappers bij ontwikkeling supercomputer 
Delftse wetenschappers hebben het ongelijk van Einstein bewezen. Het is voor het eerst gelukt om informatie over een afstand van 1,3 kilometer te teleporteren. Dit maakt de weg vrij om berichten zo te versleutelen dat de inhoud onmogelijk te kraken valt. 
De Delftse resultaten zijn zo uniek dat zelfs de theorieën van Einstein overboord kunnen. De Nobelprijswinnaar heeft altijd ontkend dat twee deeltjes los van elkaar invloed op elkaar kunnen uitoefenen. In Delft hebben ze onlangs aangetoond dat dit wél kan. Op de campus van de Technische Universiteit hebben wetenschappers twee piepkleine deeltjes op afstand van 1,3 kilometer met elkaar verstrengeld, zodat ze eigenlijk één geheel vormen. 
De resultaten worden gebruikt bij de ontwikkeling van een kwantumcomputer. Deze supercomputer kan met behulp van kwantumbits in mum van tijd problemen oplossen waar normale computers dagen over doen. Daarnaast zouden sneller medicijnen of efficiëntere batterijen voor elektrische auto's kunnen worden ontwikkeld. Onderzoeken die nu soms jaren en jaren kosten. 
Verder zou een kwantumcomputer het dus mogelijk moeten maken om 'onbreekbare' informatie te verzenden. De uitkomsten van de recente metingen kunnen worden gebruikt als een beveiligingssleutel. Omdat de deeltjes met elkaar zijn verstrengeld is het 
TU Delft snoert Einstein de mond
voor hackers onmogelijk om die sleutel af te luisteren. Handig in een tijd waarin internet criminelen het op allerlei gevoelige informatie, zoals bankgeheimen, hebben voorzien. 
Netwerk 
In Delft, waar zo'n honderd onderzoekers werken aan de bouw, denken ze dat zo'n supercomputer over een jaar of tien een feit is. Ze hopen over 5 jaar tussen twee steden al een netwerk te hebben aangelegd waarbij niet te kraken informatie kan worden verplaatst. 
Uit binnen- en buitenland oogstten de Delftse onderzoekers gisteren grote bewondering. De baanbrekende resultaten geven Nederland een voorsprong in de race wie als eerste een supercomputer heeft. Delft wordt daarbij geholpen door anderen. Onlangs werd bekend dat de Amerikaanse chipsfabrikant Intel 44 miljoen euro steekt in het onderzoek. En de Nederlandse regering doneerde eerder al 135 miljoen euro. Het Delftse onderzoek is zelfs zó toonaangevend dat het vorig jaar door het kabinet werd uitgeroepen tot Nationaal Icoon. 
Technologiebedrijven als Google en Thales steken ook vele miljoenen in kwantumtechnologie. Een supercomputer die voor databeveiliging zorgt, biedt ook grote kansen voor bedrijven om nieuwe producten en diensten te ontwikkelen. Bekijk de oorspronkelijke pagina: pagina 13
Graphic

 
Promovendi kwantumtechnologie Adriaan Rol (r) en Niels Bultink sleutelen aan een Dilution Refrigirator, die de temperatuur zo laag maakt dat deeltjes bijna tot stilstand komen en 'gevangen' kunnen worden.
FOTO FRANK JANSEN
BJ DEKKER
Classification

Language: DUTCH; NEDERLANDS
Publication-Type: Krant
Page 2 of 3
TU Delft snoert Einstein de mond
Journal Code: ADNL
Subject: Experimentation + Research (90%); Standards + Measurements (88%)
Industry: Computing + Information Technology (95%); Computer + Electronics Mfg (88%)
Load-Date: October 21, 2015

End of Document
Page 3 of 3
