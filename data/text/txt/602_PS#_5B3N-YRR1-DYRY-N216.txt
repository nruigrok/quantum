Kweekvijver voor toppers; Prof. dr. ir. Stoof:  'Lorentz was voor velen een inspirator'
De Telegraaf
21 december 2013 zaterdag
Copyright 2013 De Telegraaf All Rights Reserved

Section: Wetenschap; Blz. 4
Length: 873 words
Body

Maar liefst dertien wetenschappers staan prominent in onze Top 100. Niet verwonderlijk, want Nederlandse universiteiten leveren excellente onderzoekers af. 
Mede door de bijdragen van deze groep behoort ons land sinds vorig jaar tot de top vijf van meest concurrerende kenniseconomieën in de wereld. En dat terwijl we zo'n klein landje zijn en de budgetten voor wetenschappelijk onderzoek alleen maar afnemen. Hoe kan dat?   
        Uit onderzoek van het Joint Research Centre van de Europese Commissie blijkt dat de regio Utrecht, met de universiteit en het Utrecht Medisch Centrum, het meest competitief is van alle 271 Europese kennisregio's. De twee Utrechtse instellingen behoren tot de grootste werkgevers in dit gebied en zijn leidinggevend waar het gaat om technologie en innovatie.  
        In onze Top 100 komen opvallend veel natuurkundigen voor, een enkeling zelfs in het bezit van de prestigieuze Nobelprijs. Prof. dr. ir. Henk Stoof is vicedecaan bij de faculteit Bètawetenschappen van de Universiteit Utrecht en hoogleraar theoretische fysica. Hij weet precies waarom 'zijn' academie zo hoog scoort.  Nederlanders zijn een nieuwsgierig en onderzoekend volkje. De wieg van de moderne wetenschap, met name de natuurkunde, ligt in Duitsland. Daar werkten de voortrekkers Max Planck, die in 1918 de Nobelprijs kreeg voor de ontwikkeling van de kwantumtheorie, en uiteraard Albert Einstein, die drie jaar later dezelfde prijs ontving. Maar wij stonden er al snel met onze neus bovenop. Hendrik Lorentz, ons eigen boegbeeld op het terrein van de natuurkunde en Nobelprijswinnaar in 1902, onderhield nauwe banden met Einstein. Eigenlijk legde 
Kweekvijver voor toppers; Prof. dr. ir. Stoof:  'Lorentz was voor velen een inspirator'
Lorentz met zijn theorie dat de lichtsnelheid de hoogst mogelijke snelheid is, de basis voor de beroemde relativiteitstheorie van Albert Einstein.   
        Door de vriendschap tussen de twee wetenschappers bekleedde Einstein van 1920 tot 1946 de functie van bijzonder hoogleraar aan de Rijksuniversiteit Leiden, waar hij enkele malen per jaar een gastcollege gaf. Stoof:  Het zijn deels die colleges die studenten motiveerden en de basis legden voor wetenschappelijk bètaonderzoek in Nederland. Deze mannen waren de inspirators van latere generaties, met Nico Bloembergen (Nobelprijs 1981), Simon van der Meer (Nobelprijs 1984), Gerard 't Hooft en Martinus Veltman (samen Nobelprijs 1999).    
        Nog zo'n grote was Heike Kamerlingh Onnes. Deze Nederlands hoogleraar aan de Universiteit van Leiden ontving de Nobelprijs in 1913 voor zijn onderzoek naar de eigenschappen van materie bij lage temperaturen.  Dat onderzoek heeft onder andere tot de productie van vloeibaar helium geleid. Ik vind het fantastisch dat ons land, met Leiden als voortrekker, precies honderd jaar later internationaal toonaangevend is op het gebied van supergeleiding. Het is een directe afgeleide van het onderzoek van Kamerlingh Onnes.    
        Helaas is er onvoldoende geld voor het aantrekken van internationaal gerespecteerde hoogleraren. Stoof:  We kunnen meekomen omdat we slim zijn in het zoeken naar de juiste onderwerpkeuzes. We werken op terreinen waar je met relatief weinig mensen grote resultaten kunt boeken.   
        Een nieuwe uitdaging is de scholier die met te weinig bagage binnen komt.  Het niveau van het voortgezet onderwijs gaat omlaag. We moeten er samen met de student echt behoorlijk aan trekken om die achterstand in te lopen. We blijven vechten voor kwaliteit. Natuurlijk zijn Harvard, MIT en Stanford klinkende namen, maar ik durf te beweren dat ons opleidingsniveau op dit moment nog tenminste van gelijke hoogte is.   
        Dat hebben ze ook ontdekt bij CERN in het Zwitserse Genève, waar met de LHCdeeltjesversneller onlangs het Higgs-deeltje werd gedetecteerd. Aan de knoppen staat een opmerkelijk grote groep Nederlandse onderzoekers, voornamelijk opgeleid aan de Universiteit van Amsterdam. Die CERN-groep gaat nu op zoek naar donkere energie en donkere materie, zo fascinerend.  
        Stoof:  Die onderzoekende geest, in combinatie met nieuw elan, moet ons land internationaal aan de top houden. Ik vind Robbert Dijkgraaf een goed voorbeeld van een Nederlander die de wetenschap populair maakt en onze naam in het buitenland hoog houdt. Het onderzoeksveld van Dijkgraaf bestrijkt snaartheorie, kwantumzwaartekracht en andere onderwerpen op het snijvlak van wiskunde en deeltjesfysica. Geen makkelijke materie. Maar zijn enthousiasme is aanstekelijk en zo stimuleert hij de nieuwe generatie wetenschappers.    
Page 2 of 3
Kweekvijver voor toppers; Prof. dr. ir. Stoof:  'Lorentz was voor velen een inspirator'
        En de meest veelbelovende wetenschapper voor het nieuwe jaar?  Dat is Leo Kouwenhoven van de TU Delft, de ontdekker van het Marjoranadeeltje. Hem schat ik in voor een Nobelprijs voor de Natuurkunde. Zijn vondst stelt ons in staat kwantumberekeningen te maken en opent ook hier in Utrecht de weg voor veel onderzoek naar de Heilige Graal, de kwantumcomputer. Ik verwacht binnen tien jaar het eerste werkende prototype. En op dat moment zal de exacte wetenschap naar een heel nieuw niveau worden getild.    
                       Prof. dr.   
        Hendrik           Lorentz was           een van  
         Nederlands grootste           natuur-          kundigen en inspireerde generaties           weten-schappers .  
        Prof. dr. ir. Henk Stoof  
Classification

Language: DUTCH; NEDERLANDS
Publication-Type: Krant
Journal Code: Telegraaf
Subject: Educational Institution Employees (94%); Awards + Prizes (88%); Physics 
(84%); Colleges + Universities (69%)
Load-Date: December 20, 2013

End of Document
Page 3 of 3
