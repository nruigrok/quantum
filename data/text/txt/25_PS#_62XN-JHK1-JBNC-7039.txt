Wereldwijde race rond quantumtechnologie
De Telegraaf 
16 juni 2021 woensdag Nederland
Copyright 2021 Mediahuis Nederland BV All Rights Reserved

Section: JOURNAAL; Blz. 27
Length: 295 words
Byline: Wouter van Bergen
Body

door  Wouter van Bergen
Amsterdam -  De machine is geleverd door het Amerikaanse IBM maar de trots bij de Duitsers was er nauwelijks minder om rond de eerste commerciële quantumcomputer op Europese bodem.
 ,,Met quantumcomputing zitten we in een intensieve wedloop waarin Duitsland een woordje mee wil spreken", zei bondskanselier Angela Merkel dinsdag bij de presentatie van het Fraunhofer Geselschaft.
Quantumcomputers beloven ooit problemen op te lossen waar normale computers jaren over doen, zoals het uitrekenen van eigenschappen van moleculen. Zo kunnen bijvoorbeeld nieuwe batterijceltechnologie of nieuwe medicijnen ontwikkeld worden, vertelt Lieven Vandersypen, hoogleraar Quantummechanica aan de TU Delft en directeur van het instituut voor quantumcomputing Qutech.
Volgens Vandersypen laat de flinke investering van Duitsland in de quantumcomputer zien dat het veld veel aandacht krijgt en er fors voor betaald wordt. Qutech presenteerde vorig jaar zijn prototype, Quantum Inspire, waarop ook externe partijen de technologie kunnen proeven.
Volgens Vandersypen is inderdaad sprake van een wereldwijde wedloop in quantumcomputing. ,,Als je de eerste bent die molecuuleigenschappen kunt uitrekenen en zo nieuwe batterijtechnologie ontwikkelt, dan levert dat voordeel op."
Wereldwijde race rond quantumtechnologie
Merkel maakte bekend de komende jaren nog eens €2 miljard extra in quantumtechnologie te steken. De €615 miljoen die het Nederlandse quantumonderzoek onlangs  kreeg toegekend, steekt daar volgens Vandersypen niet slecht bij af. ,,Een groot land heeft meer middelen. Maar of je dat geld dan moet uitgeven aan een quantumcomputer uit Amerika, vraag ik me af. Ik denk dat er meer uit te halen valt door de handen ineen te slaan voor de ontwikkeling van eigen technologie."
PDF-bestand van dit document
Classification

Language: DUTCH; NEDERLANDS
Publication-Type: Krant
Journal Code: Tlg-NL
Subject: Educational Institution Employees (70%)
Industry: Computing + Information Technology (94%)
Load-Date: June 15, 2021

End of Document
Page 2 of 2
