WETENSCHAPSNIEUWS
de Volkskrant
22 januari 2011 zaterdag
Copyright 2011 PCM Uitgevers B.V. All Rights Reserved

Section: WETENSCHAP; Blz. 3
Length: 579 words
Body

Anti-oxidanten maken mannen vruchtbaarder...
SPERMA Mannen die anti-oxidanten slikken kunnen de kwaliteit van hun sperma daarmee verbeteren. Dat blijkt uit onderzoek van de Cochrane Collaboration, het instituut dat bestaande studies bij elkaar voegt en gouden standaarden afgeeft. Het instituut bestudeerde de gegevens van meer dan duizend mannen die contact hadden met een vruchtbaarheidskliniek vanwege een lage spermaproductie. De mannen die bepaalde vitamines of anti-oxidanten slikten werden vaker vader. De anti-oxidanten zouden vrije radicalen wegvangen die dna-schade aan sperma kunnen veroorzaken. De Britse androloog Allan Pacey noemde de bevindingen tegenover de BBC bemoedigend maar benadrukte dat anti-oxidanten niet de spermaproductie als zodanig kunnen vergroten. Dergelijke middelen kunnen daarom niet alle vormen van mannelijke onvruchtbaarheid verhelpen.
... en vrouwen juist minder vruchtbaar
eisprong Israœlische onderzoekers hebben ontdekt dat anti-oxidanten de vruchtbaarheid van vrouwen kunnen aantasten. Ze voegden anti-oxidanten toe aan de eierstokken van muizen, waarna het aantal eicellen dat werd vrijgegeven kelderde in vergelijking met onbehandelde eierstokken. Hun studie is verschenen in de Proceedings of the National Academy of Sciences (PNAS). De wetenschappers, werkzaam bij het Weizmann Institute, konden aantonen dat de ovulatie wordt bewerkstelligd door stoffen die door de anti-oxidanten teniet worden gedaan. Nader onderzoek moet aantonen of anti-oxidanten in de toekomst wellicht bruikbaar zijn als voorbehoedsmiddel. Russen hervatten boren naar het Vostok-meer
zuidpool Russische technici naderen met hun boor het Vostok-meer, dat bijna 4 kilometer onder het ijs van de Zuidpool ligt. Eerder was het team gevorderd tot 3.650 
WETENSCHAPSNIEUWS
meter. Vermoedelijk rest er nog maar ongeveer 20 tot 40 meter ijs tot het totaal geãsoleerde water. Critici vreesden dat de boringen dat zouden vervuilen voor het bestudeerd was. Nu trekt de boor al bij het eerste contact meerwater omhoog, de schacht in, waar het direct bevriest. In december wordt het topje van die ijsprop naar boven gehaald voor onderzoek. Op 6 februari sluit het Russische poolstation voor de wintermaanden.
Ook silicium bruikbaar voor quantumcomputer
verstrengeling Fysici aan de universiteit van Oxford hebben aangetoond dat silicium in principe te gebruiken is in een quantumcomputer. Zo'n computer rekent niet met enen en nullen, maar met alle tussenvormen tegelijk. Daartoe worden deeltjesparen opgeslagen waarvan de gezamenlijke toestand bekend is, maar die van de individuele deeltjes niet. Eerder leken daarvoor kostbare materialen als diamant nodig. De onderzoekers gebruikten met succes goedkoop silicium met daarin losse fosforatomen. Roofvogel adverteert met decoraties op zijn nest
wouw Sommige roofvogels gebruiken nestdecoraties als een uithangbord om mogelijke partners en rivalen duidelijk te maken hoe sterk en fit ze zijn. Spaanse onderzoekers melden in Science hoe zwarte wouwen die hun nest met de meeste stukjes wit plastic versieren, de meeste nakomelingen krijgen, de beste territoria hebben en de meeste indringers verjagen. Ze ontdekten dit na manipulatie van 127 nesten van zwarte wouwen in het Nationaal Park Donana in Zuid-Spanje. Als de onderzoekers extra wit plastic in nesten legden, verwijderden de vogels dat meteen. Ze lijken dus niet vals te spelen. Het vermoeden is dat dieren nesten en andere bouwsels gebruiken om boodschappen aan soortgenoten over te brengen.
Classification

Language: DUTCH; NEDERLANDS
Publication-Type: Krant
Journal Code: De Volkskrant
Subject: Medical Science (76%)
Industry: Food Additives (94%)
Page 2 of 3
WETENSCHAPSNIEUWS
Load-Date: January 22, 2011

End of Document
Page 3 of 3
