Nanotechnologie Grafeentrommel klinkt lang na en is mogelijk geschikt als computergeheugen
NRC Handelsblad
26 augustus 2014 dinsdag
Copyright 2014 NRC Media B.V. All Rights Reserved

Section: Wetenschap; Blz. 10
Length: 134 words
Body

Amsterdam. Delftse onderzoekers hebben een trommelvel gemaakt van het tweedimensionale koolstofmolecuul grafeen. Je kunt erop 'slaan' met lichtdeeltjes, waarna het velletje tot 10 milliseconden lang trilt. Dat is een zeer lange tijd in de nanotechnologie, schrijven de onderzoekers in een artikel in Nature Nanotechnology (zondag). De trommelvelletjes, 4 micrometer groot ofwel 1/250 van een millimeter, kunnen door te trillen tijdelijk informatie opslaan die gecodeerd was in licht. Zo kunnen ze mogelijk fungeren als geheugen in toekomstige quantumcomputers. Eerder maakten onderzoekers, onder andere in Twente, trouwens nano-gitaren en nano-violen. En de eerste grafeentrommel dateert van 2007. Nieuw is de lange dempingstijd; die maakt de trommel een kandidaat-onderdeel voor quantumcomputers. (NRC) 
Classification

Language: DUTCH; NEDERLANDS
Publication-Type: Krant
Journal Code: NRC Handelsblad
Subject: Nanotechnology (94%)
Nanotechnologie Grafeentrommel klinkt lang na en is mogelijk geschikt als computergeheugen
Industry: Computing + Information Technology (82%); Manufacturing (64%)
Load-Date: August 26, 2014

End of Document
Page 2 of 2
