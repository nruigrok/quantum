Quantumhond; BOEK
de Volkskrant
10 september 2011 zaterdag
Copyright 2011 PCM Uitgevers B.V. All Rights Reserved

Section: Wetenschap; Blz. 9
Length: 320 words
Byline: Martijn van Calmthout Jim Baggott: The Quantum Story. Oxford University 
Press; 469 p.; EUR 22,95; ISBN 978   0   19956   684   6. Chad Orzel: How to Teach Quantum Physics to Your Dog. Oneworld Books; 296 p.; EUR 11,95; ISBN 978   1   85168 779 4.
Body

Is natuurkunde makkelijker dan Frans? Fysici denken zelf meestal van wel. Zij hebben immers maar een paar natuurwetten en wat wiskunde nodig om alles te begrijpen, in plaats van een heel woordenboek in het hoofd. Denken ze.
Maar wie The Quantum Story van Jim Baggott doorneemt, weet al snel: de natuurkunde van elementaire deeltjes en krachten vergt meer doorzettingsvermogen dan een vreemde taal.
Waarom? Echte natuurkundigen maken gewoon sommen en stellen zich tevreden met het feit dat experimenten hun berekeningen bevestigen. Buitenstaanders zien echter een lappendeken van grootheden, deeltjes, krachten waarmee al die fysici zo gewiekst goochelen. Een meson is dan snel verward met een boson.
Baggott levert een meesterstuk. Maar gek genoeg is uitgerekend zijn historische en fysische precisie zijn grootste vijand; hoe meer details, hoe willekeuriger de wirwar van deeltjes en quantumgetallen lijkt. Alleen die hards halen bij Baggott dus de eindstreep.
Voor de iets minder vastberaden quantumnieuwsgierige is er gelukkig altijd nog het al wat oudere maar onovertroffen How to Teach Quantum Physics to Your Dog van Chad Orzel. Die hond is Emmy, een bastaardherder die enorm gecnteresseerd blijkt in quantumtheorie, het vak waarin haar baasje lesgeeft in New York.
De onzekerheidsrelatie van Heisenberg, quantumteleportatie, virtuele deeltjes, het atoom, halfgeleiders en de LHC-versneller in Gen[ve: met dank aan begraven botten, 
Quantumhond; BOEK
zelfgegraven kuilen en denkbeeldige hondenkoekjes gaat docent Orzel in hilarische Socratische dialogen geen zee te hoog. Oppervlakkiger, zeker. Maar als een pratende hond op deze manier quantumtheorie kan leren, kan een beetje lezer dat dus ook. Martijn van Calmthout
HHIII
Jim Baggott: The Quantum Story. Oxford University Press; 469 p.; EUR 22,95; ISBN 978 0 19956 684 6.
HHHHI
Chad Orzel: How to Teach Quantum Physics to Your Dog. Oneworld Books; 296 p.; EUR 11,95; ISBN 978 1 85168 779 4.
Classification

Language: DUTCH; NEDERLANDS
Publication-Type: Krant
Journal Code: De Volkskrant
Subject: Physics (95%); Death + Dying (64%)
Company:  OXFORD UNIVERSITY PRESS (63%)
Load-Date: September 12, 2011

End of Document
Page 2 of 2
